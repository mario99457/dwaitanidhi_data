{
    "data": [
        {
            "i": "101",
            "n": 1,
            "s": "ब्रह्मा देवानां प्रथमः सम्बभूव विश्वस्य कर्ता भुवनस्य गोप्ता ।\nस ब्रह्मविद्यां सर्वविद्याप्रतिष्ठामथर्वाय ज्येष्ठपुत्राय प्राह ॥ १ ॥",
            "a": "1"
        },
        {
            "i": "102",
            "n": 2,
            "s": "अथर्वणे यां प्रवदेत ब्रह्माऽथर्वा तां पुरोवाचाङ्गिरे ब्रह्मविद्याम् ।\nस भारद्वाजाय सत्यवहाय प्राह भारद्वाजोऽङ्गिरसे परावराम् ॥ २ ॥",
            "a": "1"
        },
        {
            "i": "103",
            "n": 3,
            "s": "तस्मै शौनको ह वै महाशालोऽङ्गिरसं विधिवदुपसन्नः पप्रच्छ ।\nकस्मिन्नु भगवो विज्ञाते सर्वमिदं विज्ञातं भवतीति ॥ ३ ॥",
            "a": "1"
        },
        {
            "i": "104",
            "n": 4,
            "s": "तस्मै स होवाच । द्वे विद्ये वेदितव्ये इति ह स्म यद्ब्रह्मविदो वदन्ति । परा चैवापरा च ॥ ४ ॥",
            "a": "1"
        },
        {
            "i": "105",
            "n": 5,
            "s": "तत्रापरा ऋग्वेदो यजुर्वेदः सामवेदोऽथर्ववेदः शिक्षा कल्पो व्याकरणं निरुक्तं छन्दो ज्योतिषमिति । अथ परा यया तदक्षरमधिगम्यते ॥ ५ ॥",
            "a": "1"
        },
        {
            "i": "106",
            "n": 6,
            "s": "यत् तदद्रेश्यमग्राह्यमगोत्रमवर्णमचक्षुःश्रोत्रं तदपाणिपादम् ।\nनित्यं विभुं सर्वगतं सुसूक्ष्मं तदव्ययं यद्भूतयोनिं परिपश्यन्ति धीराः ॥ ६ ॥",
            "a": "1"
        },
        {
            "i": "107",
            "n": 7,
            "s": "यथोर्णनाभिः सृजते गृह्णते च यथा पृथिव्यामोषधयः सम्भवन्ति ।\nयथा सतः पुरुषात् केशलोमानि तथाऽक्षरात् सम्भवतीह विश्वम् ॥ ७ ॥",
            "a": "1"
        },
        {
            "i": "108",
            "n": 8,
            "s": "तपसा चीयते ब्रह्म ततोऽन्नमभिजायते ।\nअन्नात् प्राणो मनः सत्यं लोकाः कर्मसु चामृतम् ॥ ८ ॥",
            "a": "1"
        },
        {
            "i": "109",
            "n": 9,
            "s": "यस्सर्वज्ञः सर्वविद् यस्य ज्ञानमयं तपः ।\nतस्मादेतद् ब्रह्म नाम रूपमन्नं च जायते ॥ ९ ॥",
            "a": "1"
        },
        {
            "i": "201",
            "n": 1,
            "s": "तदेतत् सत्यम् ।\nमन्त्रेषु कर्माणि कवयो यान्यपश्यन् तानि त्रेतायां बहुधा सन्ततानि ।\nतान्याचरथ नियतं सत्यकामा एष वः पन्थाः सुकृतस्य लोके ॥ १ ॥",
            "a": "2"
        },
        {
            "i": "202",
            "n": 2,
            "s": "यदा लेलायते ह्यर्चिः समिद्धे हव्यवाहने ।\nतदाऽऽज्यभागावन्तरेणाहुतीः प्रतिपादयेत् ॥ २ ॥",
            "a": "2"
        },
        {
            "i": "203",
            "n": 3,
            "s": "यस्याग्निहोत्रमदर्शमपौर्णमासमनाग्रयणमतिथिवर्जितं च ।\nअहुतमवैश्वदेवमविधिना हुतमासप्तमांस्तस्य लोकान् हिनस्ति ॥ ३ ॥",
            "a": "2"
        },
        {
            "i": "204",
            "n": 4,
            "s": "काली कराली च मनोजवा च सुलोहिता या च सुधूम्रवर्णा ।\nस्फुलिङ्गिनी विश्वरुची च देवी लेलायमाना इति सप्त जिह्वाः ॥ ४ ॥",
            "a": "2"
        },
        {
            "i": "205",
            "n": 5,
            "s": "एतेषु यश्चरते भ्राजमानेषु यथाकालं चाहुतयो ह्याददायन् ।\nतं नयन्त्येताः सूर्यस्य रश्मयो यत्र देवानां पतिरेकोऽधिवासः ॥ ५ ॥",
            "a": "2"
        },
        {
            "i": "206",
            "n": 6,
            "s": "एह्येहीति तमाहुतयः सुवर्चसः सूर्यस्य रश्मिभिर्यजमानं वहन्ति ।\nप्रियां वाचमभिवदन्त्योऽर्चयन्त्य एष वः पुण्यः सुकृतो ब्रह्मलोकः ॥ ६ ॥",
            "a": "2"
        },
        {
            "i": "207",
            "n": 7,
            "s": "प्लवा ह्येते अदृढा यज्ञरूपा अष्टादशोक्तमवरं येषु कर्म ।\nएतच्छ्रेयो येऽभिनन्दन्ति मूढा जरामृत्युं ते पुनरेवापियन्ति ॥ ७ ॥",
            "a": "2"
        },
        {
            "i": "208",
            "n": 8,
            "s": "अविद्यायामन्तरे वेष्ट्यमानाः स्वयं धीराः पण्डितंमन्यमानाः ।\nजङ्घन्यमानाः परियन्ति मूढा अन्धेनैव नीयमाना यथान्धाः ॥ ८ ॥",
            "a": "2"
        },
        {
            "i": "209",
            "n": 9,
            "s": "अविद्यायां बहुधाः वर्तमाना स्वयं कृतार्था इत्यभिमन्यन्ति बालाः ।\nयत् कर्मिणो न प्रवेदयन्ति रागात् तेनातुराः क्षीणलोकाश्च्यवन्ते ॥ ९ ॥",
            "a": "2"
        },
        {
            "i": "210",
            "n": 10,
            "s": "इष्टापूर्तं मन्यमाना वरिष्ठं नान्यच्छ्रेयो वेदयन्ते प्रमूढाः ।\nनाकस्य पृष्ठे ते सुकृते तेऽनुभूत्वा इमं लोकं हीनतरं वा विशन्ति ॥ १० ॥",
            "a": "2"
        },
        {
            "i": "211",
            "n": 11,
            "s": "तपःश्रद्धे येऽभ्युपवसन्त्यरण्ये शान्ता विद्वांसो भैक्षचर्यां चरन्तः ।\nसूर्यद्वारेण ते विरजाः प्रयान्ति यत्रामृतः स पुरुषो ह्यव्ययात्मा ॥ ११ ॥",
            "a": "2"
        },
        {
            "i": "212",
            "n": 12,
            "s": "परीक्ष्य लोकान् कर्मचितान् ब्राह्मणो निर्वेदमायात् नास्त्यकृतः कृतेन ।\nतद्विज्ञानार्थं स गुरुमेवाभिगच्छेत् समित्पाणिः श्रोत्रियं ब्रह्मनिष्ठम् ॥ १२ ॥",
            "a": "2"
        },
        {
            "i": "213",
            "n": 13,
            "s": "तस्मै स विद्वानुपसन्नाय सम्यक् प्रशान्तचित्ताय शमान्विताय ।\nयेनाक्षरं पुरुषं वेद सत्यं प्रोवाच तां तत्त्वतो ब्रह्मविद्याम् ॥ १३ ॥",
            "a": "2"
        },
        {
            "i": "301",
            "n": 1,
            "s": "तदेतत् सत्यम् ।\nयथा सुदीप्तात् पावकात् विष्फुलिङ्गाः सहस्रशः प्रभवन्ते सरूपाः ।\nतथाऽक्षराद् विविधाः सोम्य भावाः प्रजायन्ते तत्र चैवापियन्ति ॥ १ ॥",
            "a": "3"
        },
        {
            "i": "302",
            "n": 2,
            "s": "दिव्यो ह्यमूर्तः पुरुषः स बाह्याभ्यन्तरो ह्यजः ।\nअप्राणो ह्यमनाः शुभ्रो ह्यक्षरात् परतः परः ॥ २ ॥",
            "a": "3"
        },
        {
            "i": "303",
            "n": 3,
            "s": "एतस्माज्जायते प्राणो मनस्सर्वेन्द्रियाणि च ।\nखं वायुर्ज्योतिरापः पृथिवी विश्वस्य धारिणी ॥ ३ ॥",
            "a": "3"
        },
        {
            "i": "304",
            "n": 4,
            "s": "अग्निर्मूर्धा चक्षुषी चन्द्रसूर्यौ दिशः श्रोत्रे वाग् विवृताश्च वेदाः ।\nवायुः प्राणो हृदयं विश्वमस्य पद्भ्यां पृथिवी ह्येष सर्वभूतान्तरात्मा ॥ ४ ॥",
            "a": "3"
        },
        {
            "i": "305",
            "n": 5,
            "s": "तस्मादग्निः समिधो यश्च सूर्यः सोमात् पर्जन्यौषधयः पृथिव्याम् ।\nपुमान् रेतः सिञ्चति योषितायां बह्वीः प्रजाः पुरुषात् सम्प्रसूताः ॥ ५ ॥",
            "a": "3"
        },
        {
            "i": "306",
            "n": 6,
            "s": "तस्मादृचः साम यजूंषि दीक्षा यज्ञाश्च सर्वे क्रतवो दक्षिणाश्च ।\nसंवत्सरश्च यजमानश्च लोकाः सोमो यत्र पवते यत्र सूर्यः ॥ ६ ॥",
            "a": "3"
        },
        {
            "i": "307",
            "n": 7,
            "s": "तस्माच्च देवा बहुधा सम्प्रसूताः साध्या मनुष्याः पशवो वयांसि ।\nप्राणापानौ व्रीहियवौ तपश्च श्रद्धा सत्यं ब्रह्मचर्यं विधिश्च ॥ ७ ॥\nसप्त प्राणाः प्रभवन्ति तस्मात् सप्तार्चिषः समिधः सप्त होमाः ।\nइमे लोका येषु चरन्ति प्राणा गुहाशयां निहिताः सप्त सप्त ॥ ८ ॥",
            "a": "3"
        },
        {
            "i": "308",
            "n": 8,
            "s": "अतः समुद्राः गिरयश्च सर्वेऽस्मात् स्यन्दन्ते सिन्धवः सर्वरूपाः ।\nअतश्च सर्वा ओषधयो रसाश्च येनैव भूतैस्तिष्ठते ह्यन्तरात्मा ॥ ९ ॥",
            "a": "3"
        },
        {
            "i": "309",
            "n": 9,
            "s": "पुरुष एवेदं विश्वं कर्म तपो ब्रह्म परामृतम् ।\nएतद् यो वेद निहितं गुहायां सोऽविद्याग्रन्थिं विकिरति ह सोम्य ॥ १० ॥",
            "a": "3"
        },
        {
            "i": "401",
            "n": 1,
            "s": "आविः सन्निहितं गुहाचरं नाम महत् पदम् ।\nअत्रैतत् सर्वमर्पितमेजत् प्राणन्निमिषच्च यत् ॥ १ ॥",
            "a": "4"
        },
        {
            "i": "402",
            "n": 2,
            "s": "एतज्जानथ सदसद्वरेण्यं परं विज्ञानाद् यद्वरिष्ठं प्रजानाम् ।\nयदर्चिमद् यदणुभ्योऽणु च यस्मिंल्लोका निहिता लोकिनश्च ॥ २ ॥",
            "a": "4"
        },
        {
            "i": "403",
            "n": 3,
            "s": "तदेतक्षरं ब्रह्म स प्राणस्तदु वाङ्मनः ।\nतदेतत् सत्यं तदमृतं तद् वेद्धव्यं सोम्य विदि्ध ॥ ३ ॥",
            "a": "4"
        },
        {
            "i": "404",
            "n": 4,
            "s": "धनुर्गृहीत्वौपनिषदं महास्त्रं शरं ह्युपासानिशितं सन्दधीत ।\nआयम्य तद्भावगतेन चेतसा लक्ष्यं तदेवाक्षरं सोम्य विदि्ध ॥ ४ ॥",
            "a": "4"
        },
        {
            "i": "405",
            "n": 5,
            "s": "प्रणवो धनुः शरो ह्यात्मा ब्रह्म तल्लक्ष्यमुच्यते ।\nअप्रमत्तेन वेद्धव्यं शरवत् तन्मयो भवेत् ॥ ५ ॥",
            "a": "4"
        },
        {
            "i": "406",
            "n": 6,
            "s": "यस्मिन् द्यौः पृथिवी चान्तरिक्षमोतं मनः सह प्राणैश्च सर्वैः ।\nतमेवैकं जानथ आत्मानमन्या वाचो विमुञ्चथामृतस्यैष सेतुः ॥ ६ ॥",
            "a": "4"
        },
        {
            "i": "407",
            "n": 7,
            "s": "अरा इव रथनाभौ संहता यत्र नाड्यः ।\nस एषोऽन्तश्चरते बहुधा जायमानः ॥ ७ ॥",
            "a": "4"
        },
        {
            "i": "408",
            "n": 8,
            "s": "ओमित्येवं ध्यायत आत्मानं स्वस्ति वः पराय तमसः परस्तात् ॥ ८ ॥",
            "a": "4"
        },
        {
            "i": "409",
            "n": 9,
            "s": "यः सर्वज्ञः सर्वविद् यस्यैष महिमा भुवि ।\nदिव्ये ब्रह्मपुरे ह्येष व्योम्न्यात्मा सम्प्रतिष्ठितः ॥ ९ ॥",
            "a": "4"
        },
        {
            "i": "410",
            "n": 10,
            "s": "मनोमयः प्राणशरीरनेताप्रतिष्ठितोऽन्ने हृदयं सन्निधाय ।\nतद् विज्ञानेन परिपश्यन्ति धीरा आनन्दरूपममृतं यद् विभाति ॥ १० ॥",
            "a": "4"
        },
        {
            "i": "411",
            "n": 11,
            "s": "भिद्यते हृदयग्रन्थिश्छिद्यन्ते सर्वसंशयाः ।\nतक्षीयन्ते चास्य कर्माणि तस्मिन् दृष्टे परावरे ॥ ११ ॥",
            "a": "4"
        },
        {
            "i": "412",
            "n": 12,
            "s": "हिरण्मये परे कोशे विरजं ब्रह्म निष्कलम् ।\nतच्छुभ्रं ज्योतिषां ज्योतिस्तद्यदात्मविदो विदुः ॥ १२ ॥",
            "a": "4"
        },
        {
            "i": "413",
            "n": 13,
            "s": "न तत्र सूर्यो भाति न चन्द्रतारकं नेमा विद्युतो भान्ति कुतोऽयमग्निः ।\nतमेव भान्तमनुभाति सर्वं तस्य भासा सर्वमिदं विभाति ॥ १३ ॥",
            "a": "4"
        },
        {
            "i": "414",
            "n": 14,
            "s": "ब्रह्मैवेदममृतं पुरस्तात् पश्चात् ब्रह्म दक्षिणतश्चोत्तरेण ।\nअधश्चोर्ध्वं च प्रसृतं ब्रह्मैवेदं विश्वमिदं वरिष्ठम् ॥ १४ ॥",
            "a": "4"
        },
        {
            "i": "501",
            "n": 1,
            "s": "द्वा सुपर्णा सयुजा सखाया समानं वृक्षं परिषस्वजाते ।\nतयोरन्यः पिप्पलं स्वाद्वत्त्यनश्नन्नन्यो अभिचाकशीति ॥ १ ॥",
            "a": "5"
        },
        {
            "i": "502",
            "n": 2,
            "s": "समाने वृक्षे पुरुषो निमग्नोऽनीशया शोचति मुह्यमानः ।\nजुष्टं यदा पश्यत्यन्यमीशमस्य महिमानमिति वीतशोकः ॥ २ ॥",
            "a": "5"
        },
        {
            "i": "503",
            "n": 3,
            "s": "यदा पश्यः पश्यते रुग्मवर्णं कर्तारमीशं पुरुषं ब्रह्मयोनिम् ।\nतदा विद्वान् पुण्यपापे विधूय निरञ्जनः परमं साम्यमुपैति ॥ ३ ॥",
            "a": "5"
        },
        {
            "i": "504",
            "n": 4,
            "s": "प्राणो ह्येष सर्वभूतैर्विभाति विजानन् विद्वान् भवते नातिवादी ।\nआत्मक्रीड आत्मरतिः क्रियावानेष ब्रह्मविदां वरिष्ठः ॥ ४ ॥",
            "a": "5"
        },
        {
            "i": "505",
            "n": 5,
            "s": "सत्येन लभ्यस्तपसा ह्येष आत्मा सम्यग्ज्ञानेन ब्रह्मचर्येण नित्यम् ।\nअन्तःशरीरे ज्योतिर्मयो हि शुभ्रो यं पश्यन्ति यतयः क्षीणदोषाः ॥ ५ ॥",
            "a": "5"
        },
        {
            "i": "506",
            "n": 6,
            "s": "सत्यमेव जयति नानृतं सत्येन विततो देवयानः ।\nयेनाक्रमन्त्यृषयो ह्याप्तकामा यत्र तत् सत्यस्य परमं निधानम् ॥ ६ ॥",
            "a": "5"
        },
        {
            "i": "507",
            "n": 7,
            "s": "बृहच्च तद् दिव्यमचिन्त्यरूपं सूक्ष्माच्च तत् सूक्ष्मतरं विभाति ।\nदूरात् सुदूरे तदिहान्तिके च पश्यत्स्विहैव निहितं गुहायाम् ॥ ७ ॥",
            "a": "5"
        },
        {
            "i": "508",
            "n": 8,
            "s": "न चक्षुषा गृह्यते नापि वाचा नान्यैर्देवैस्तपसा कर्मणा वा ।\nज्ञानप्रसादेन विशुद्धसत्त्वस्ततस्तु तं पश्यते निष्कलं ध्यायमानः ॥ ८ ॥",
            "a": "5"
        },
        {
            "i": "509",
            "n": 9,
            "s": "एषोऽणुरात्मा चेतसा वेदितव्यो यस्मिन् प्राणः पञ्चधा संविवेश ।\nप्राणैश्चित्तं सर्वमोतं प्रजानां यस्मिन् विशुद्धे विभवत्येष आत्मा ॥ ९ ॥",
            "a": "5"
        },
        {
            "i": "510",
            "n": 10,
            "s": "यं यं लोकं मनसा संविभाति विशुद्धसत्त्वः कामयते यांश्च कामान् ।\nतं तं लोकं जयते तांश्च कामांस्तस्मादात्मज्ञं ह्यर्चयेत् भूतिकामः ॥ १० ॥",
            "a": "5"
        },
        {
            "i": "601",
            "n": 1,
            "s": "स वेदैतत् परमं ब्रह्मधाम यत्र विश्वं निहितं भाति शुभ्रम् ।\nउपासते पुरुषं ये ह्यकामास्ते शुक्रमेतदतिवर्तन्ति धीराः ॥ १ ॥",
            "a": "6"
        },
        {
            "i": "602",
            "n": 2,
            "s": "कामान् यः कामयते मन्यमानः स कामभिर्जायते तत्र तत्र ।\nपर्याप्तकामस्य कृतात्मनश्च इहैव सर्वे प्रविलीयन्ति कामाः ॥ २ ॥",
            "a": "6"
        },
        {
            "i": "603",
            "n": 3,
            "s": "नायमात्मा प्रवचनेन लभ्यो न मेधया न बहुना श्रुतेन ।\nयमेवैष वृणुते तेन लभ्यस्तस्यैष आत्मा विवृणुते तनूं स्वाम् ॥ ३ ॥",
            "a": "6"
        },
        {
            "i": "604",
            "n": 4,
            "s": "नायमात्मा बलहीनेन लभ्यो न च प्रमादात् तपसो वाप्यलिङ्गात् ।\nएतैरुपायैर्यतते यस्तु विद्वांस्तस्यैष आत्मा विशते ब्रह्मधाम ॥ ४ ॥",
            "a": "6"
        },
        {
            "i": "605",
            "n": 5,
            "s": "सम्प्राप्यैनमृषयो ज्ञानतृप्ताः कृतात्मानो वीतरागाः प्रशान्ताः ।\nते सर्वगं सर्वतः प्राप्य धीराः मुक्तात्मानः सर्वमेवापियन्ति ॥ ५ ॥",
            "a": "6"
        },
        {
            "i": "606",
            "n": 6,
            "s": "वेदान्तविज्ञानसुनिश्चितार्थाः सन्यासयोगाद् यतयः शुद्धसत्त्वाः ।\nते ब्रह्मलोकेषु परान्तकाले परामृतात् परिमुच्यन्ति सर्वे ॥ ६ ॥",
            "a": "6"
        },
        {
            "i": "607",
            "n": 7,
            "s": "गताः कलाः पञ्चदश प्रतिष्ठा देवाश्च सर्वे प्रतिदेवतासु ।\nकर्माणि विज्ञानमयश्च आत्मा परेऽव्यये सर्व एकीभवन्ति ॥ ७ ॥",
            "a": "6"
        },
        {
            "i": "608",
            "n": 8,
            "s": "यथा नद्यः स्यन्दमानाः समुद्रेऽस्तं गच्छन्ति नामरूपे विहाय ।\nतथा विद्वान्नामरूपाद् विमुक्तः परात् परं पुरुषमुपैति दिव्यम् ॥ ८ ॥",
            "a": "6"
        },
        {
            "i": "609",
            "n": 9,
            "s": "स यो ह वै तत्परमं ब्रह्म वेद ब्रह्मैव भवति नास्याब्रह्मवित् कुले भवति ।\nतरति शोकं तरति पाप्मानं गुहाग्रन्थिभ्यो विमुक्तोऽमृतो भवति ॥ ९ ॥",
            "a": "6"
        },
        {
            "i": "610",
            "n": 10,
            "s": "तदेष श्लोकः ।\nक्रियावन्तः श्रोत्रिया ब्रह्मनिष्ठाः स्वयं जुह्वत एकर्षीन् श्रद्धयन्तः ।\nतेषामेवैतां ब्रह्मविद्यां वदेत शिरोव्रतं विधिवद् यैस्तु चीर्णम् ॥ १० ॥",
            "a": "6"
        },
        {
            "i": "611",
            "n": 11,
            "s": "तदेतत् सत्यमृषिरङ्गिराः पुरोवाच नैतदचीर्णव्रतोऽधीते ।\nॐ नमः परमऋषिभ्यो नमः परमऋषिभ्यः ॥ ११ ॥",
            "a": "6"
        }
    ]
}