{
    "data": [
        {
            "i": "1101",
            "n": 1,
            "s": "ओ३म् ॥ अग्निमीळेे पुरोहितं यज्ञस्य देवमृत्विजम् ॥ होतारं रत्नधातमम् ॥ १ ॥",
            "p": 1
        },
        {
            "i": "1102",
            "n": 2,
            "s": "अग्निः पूर्वेभिर्ऋषिभिरीड्यो नूतनैरुत॥ स देवा एह वक्षति ॥ २ ॥",
            "p": 1
        },
        {
            "i": "1103",
            "n": 3,
            "s": "अग्निना रयिमश्नवत् पोषमेव दिवेदिवे । यशसं वीरवत्तमम् ॥३॥",
            "p": 1
        },
        {
            "i": "1104",
            "n": 4,
            "s": "अग्ने यं यज्ञमध्वरं विश्वतः परिभूरसि । स इद्देवेषु गच्छति ॥",
            "p": 1
        },
        {
            "i": "1105",
            "n": 5,
            "s": "अग्निर्होता कविक्रतुस्सत्यश्चित्रश्रवस्तमः ॥ देवो देवेभिरागमत् ॥ ५, १ ॥",
            "p": 1
        },
        {
            "i": "1106",
            "n": 6,
            "s": "यदङ्ग दाशुषे त्वमग्ने भद्रङ्करिष्यसि ॥ तवेत्तत् सत्यमङ्गिरः ॥ ६ ॥",
            "p": 1
        },
        {
            "i": "1107",
            "n": 7,
            "s": "उप त्वाग्ने दिवेदिवे दोषावस्तर्धियावयम् ॥ नमो भरन्त एमसि ॥ ७ ॥",
            "p": 1
        },
        {
            "i": "1108",
            "n": 8,
            "s": "राजन्तमध्वराणा ङ्गोपामृतस्य दीदिविम् । वर्धमानं स्वे दमे ॥ ८ ॥",
            "p": 1
        },
        {
            "i": "1109",
            "n": 9,
            "s": "स नः पितेव सूनवेऽग्ने सूपायनो भव ॥ सचस्वानस्स्वस्तये ॥ ९, २, १ ॥",
            "p": 1
        },
        {
            "i": "1201",
            "n": 1,
            "s": "वायवायाहि दर्शतेमे सोमा अरङ्कृताः ॥ तेषाम्पाहि श्रुधी हवम् ॥ १ ॥",
            "p": 2
        },
        {
            "i": "1202",
            "n": 2,
            "s": "वाय उक्थेभिर्जरन्ते त्वामच्छा जरितारः । सुतसोमा अहर्विदः ॥ २ ॥",
            "p": 2
        },
        {
            "i": "1203",
            "n": 3,
            "s": "वायो तव प्रपृञ्चती धेना जिगाति दाशुषे ॥ उरूची सोम पीतये ॥ ३ ॥",
            "p": 2
        },
        {
            "i": "1204",
            "n": 4,
            "s": "इन्द्रवायू इमे सुता उपप्रयोभिरागतम् । इन्दवो वामुशन्ति हि ॥ ४ ॥",
            "p": 2
        },
        {
            "i": "1205",
            "n": 5,
            "s": "वायविन्द्रश्च चेतथस्सुतानां वाजिनीवसू । तावायातमुपद्रवत् ॥ ५, ३ ॥",
            "p": 2
        },
        {
            "i": "1206",
            "n": 6,
            "s": "वायविन्द्रश्च सुन्वत आयातमुपनिष्कृतम् ॥ मक्ष्वि१त्था धिया नरा ॥ ६ ॥",
            "p": 2
        },
        {
            "i": "1207",
            "n": 7,
            "s": "मित्रं हुवे पूतदक्षं वरुणञ्च रिशादसम् ॥ धियङ्घृताचीं साधन्ता ॥ ७ ॥",
            "p": 2
        },
        {
            "i": "1208",
            "n": 8,
            "s": "ऋतेन मित्रावरुणावृतावृधावृतस्पृशा ॥ क्रतुम्बृहन्तमाशाथे ॥ ८ ॥",
            "p": 2
        },
        {
            "i": "1209",
            "n": 9,
            "s": "कवीनो मित्रावरुणा तुविजाता उरुक्षया । दक्षन्दधाते अपसम् ॥ ९, ४, २ ॥",
            "p": 2
        },
        {
            "i": "1301",
            "n": 1,
            "s": "अश्विना यज्वरीरिषो द्रवत्पाणी शुभस्पती ॥ पुरुभुजा चनस्यतम् ॥ १ ॥",
            "p": 3
        },
        {
            "i": "1302",
            "n": 2,
            "s": "अश्विना पुरुदंससा नरा शवीरया धिया ॥ धिष्ण्या वनतङ्गिरः ॥ २ ॥",
            "p": 3
        },
        {
            "i": "1303",
            "n": 3,
            "s": "दस्रा युवाकवस्सुता नासत्या वृक्तबर्हिषः ॥ आयातं रुद्रवर्तनी ॥ ३ ॥",
            "p": 3
        },
        {
            "i": "1304",
            "n": 4,
            "s": "इन्द्रा याहि चित्रभानो सुता इमे त्वायवः ॥ अण्वीभिस्तना पूतासः ॥ ४ ॥",
            "p": 3
        },
        {
            "i": "1305",
            "n": 5,
            "s": "इन्द्रायाहि धियेषितो विप्रजूतस्सुतावतः ॥ उप ब्रह्माणि वाघतः ॥ ५ ॥",
            "p": 3
        },
        {
            "i": "1306",
            "n": 6,
            "s": "इन्द्रा याहि तूतुजान उप ब्रह्माणि हरिवः ॥ सुते दधिष्व नश्चनः ॥ ६, ५ ॥",
            "p": 3
        },
        {
            "i": "1307",
            "n": 7,
            "s": "ओमासश्चर्षणीधृतो विश्वेदेवास आगत ॥ दाश्वांसो दाशुषस्सुतम् ॥ ७ ॥",
            "p": 3
        },
        {
            "i": "1308",
            "n": 8,
            "s": "विश्वे देवासो अप्तुरस्सुतमागन्त तूर्णयः ॥ उस्रा इव स्वसराणि ॥ ८ ॥",
            "p": 3
        },
        {
            "i": "1309",
            "n": 9,
            "s": "विश्वे देवासो अस्रिध एहि मायासो अद्रुहः ॥ मेधञ्जुुषन्त वह्नयः ॥ ९ ॥",
            "p": 3
        },
        {
            "i": "1310",
            "n": 10,
            "s": "पावका नस्सरस्वती वाजेभिर्वाजिनीवती ॥ यज्ञं वष्टु धिया वसुः ॥ १० ॥",
            "p": 3
        },
        {
            "i": "1311",
            "n": 11,
            "s": "चोदयित्री सूनृतानाञ्चेेतन्ती सुमतीनाम् ॥ यज्ञन्दधे सरस्वती ॥ ११ ॥",
            "p": 3
        },
        {
            "i": "1312",
            "n": 12,
            "s": "महो अर्णस्सरस्वती प्रचेतयति केतुना ॥ धियो विश्वा विराजति ॥ १२, ६, ३, १ ॥",
            "p": 3
        },
        {
            "i": "1401",
            "n": 1,
            "s": "सुरूपकृत्नुमूतये सुदुघामिव गोदुहे ॥ जुहूमसि द्यविऽद्यवि ॥ १ ॥",
            "p": 4
        },
        {
            "i": "1402",
            "n": 2,
            "s": "उप नस्सवना गहि सोमस्य सोमपाः पिब ॥ गोदा इद्रेवतो मदः ॥ २ ॥",
            "p": 4
        },
        {
            "i": "1403",
            "n": 3,
            "s": "अथा ते अन्तमानां विद्याम सुमतीनाम् ॥ मानो अतिख्य आगहि ॥ ३ ॥",
            "p": 4
        },
        {
            "i": "1404",
            "n": 4,
            "s": "परेहि विग्रमस्तृतमिन्द्रम्पृच्छा विपश्चितम् ॥ यस्ते सखिभ्य आवरम् ॥ ४ ॥",
            "p": 4
        },
        {
            "i": "1405",
            "n": 5,
            "s": "उत ब्रुवन्तु नोनिदो निरन्यतश्चिदारत । दधाना इन्द्र इद्दुवः ॥ ५, ७ ॥",
            "p": 4
        },
        {
            "i": "1406",
            "n": 6,
            "s": "उत नः सुभगा अरिर्वोचेयुर्दस्म कृष्टयः ॥ स्यामेदिन्द्रस्य शर्मणि ॥ ६ ॥",
            "p": 4
        },
        {
            "i": "1407",
            "n": 7,
            "s": "एमाशुमाशवे भर यज्ञश्रियन्नृमादनम् ॥ पतयन्मन्दयत्सखम् ॥ ७ ॥",
            "p": 4
        },
        {
            "i": "1408",
            "n": 8,
            "s": "अस्य पीत्वा शतक्रतो घनो वृत्राणामभवः ॥ प्रावो वाजेषु वाजिनम् ॥ ८ ॥",
            "p": 4
        },
        {
            "i": "1409",
            "n": 9,
            "s": "तन्त्वा वाजेषु वाजिनं वाजयामश्शतक्रतो । धनानामिन्द्र सातये ॥ ९ ॥",
            "p": 4
        },
        {
            "i": "1410",
            "n": 10,
            "s": "यो रायो३ऽवनिर्महान्त्सुपारस्सुन्वतस्सखा ॥ तस्मा इन्द्राय गायत ॥ १०, ८, ४ ॥",
            "p": 4
        },
        {
            "i": "1501",
            "n": 1,
            "s": "आ त्वेता निषीदतेन्द्रमभि प्र गायत ॥ सखायस्स्तोमवाहसः ॥ १ ॥",
            "p": 5
        },
        {
            "i": "1502",
            "n": 2,
            "s": "पुरूतमम्पुरूणामीशानं वार्याणाम् ॥ इन्द्रं सोमे सचा सुते ॥ २ ॥",
            "p": 5
        },
        {
            "i": "1503",
            "n": 3,
            "s": "स घा नो योग आभुवत्स राये स पुरन्ध्याम् ॥ गमद्वाजेभिरास नः ॥ ३ ॥",
            "p": 5
        },
        {
            "i": "1504",
            "n": 4,
            "s": "यस्य संस्थे न वृण्वते हरी समत्सु शत्रवः ॥ तस्मा इन्द्राय गायत ॥ ४ ॥",
            "p": 5
        },
        {
            "i": "1505",
            "n": 5,
            "s": "सुतपाव्ने सुता इमे शुचयो यन्ति वीतये ॥ सोमासो दध्याशिरः ॥ ५, ९ ॥",
            "p": 5
        },
        {
            "i": "1506",
            "n": 6,
            "s": "त्वं सुतस्य पीतये सद्यो वृद्धो अजायथाः ॥ इन्द्र ज्यैष्ठ्याय सुक्रतो ॥ ६ ॥",
            "p": 5
        },
        {
            "i": "1507",
            "n": 7,
            "s": "आ त्वा विशन्त्वाशवस्सोमास इन्द्र गिर्वणः ॥ शन्ते सन्तु प्रचेतसे ॥ ७ ॥",
            "p": 5
        },
        {
            "i": "1508",
            "n": 8,
            "s": "त्वां स्तोमा अवीवृधन्त्वामुक्था शतक्रतो ॥ त्वां वर्धन्तु नो गिरः ॥ ८ ॥",
            "p": 5
        },
        {
            "i": "1509",
            "n": 9,
            "s": "अक्षितोतिः सनेदिमं वाजमिन्द्रः सहस्रिणम् ॥ यस्मिन्विश्वानि पौंस्या ॥ ९ ॥",
            "p": 5
        },
        {
            "i": "1510",
            "n": 10,
            "s": "मानो मर्ता अभिद्रुहन्तनूनामिन्द्र गिर्वणः ॥ ईशानो यवया वधम् ॥ १०, १०, ५ ॥",
            "p": 5
        },
        {
            "i": "1601",
            "n": 1,
            "s": "युञ्जन्ति ब्रध्नमरुषञ्चरन्तम्परि तस्थुषः ॥ रोचन्ते रोचना दिवि ॥ १ ॥",
            "p": 6
        },
        {
            "i": "1602",
            "n": 2,
            "s": "युञ्जन्त्यस्य काम्या हरी विपक्षसा रथे ॥ शोणा धृष्णू नृवाहसा ॥ २ ॥",
            "p": 6
        },
        {
            "i": "1603",
            "n": 3,
            "s": "केतुङ्कृण्वन्नकेतवे पेशो मर्या अपेशसे ॥ समुषद्भिरजायथाः ॥ ३ ॥",
            "p": 6
        },
        {
            "i": "1604",
            "n": 4,
            "s": "आदहस्वधामनु पुनर्गर्भत्वमेरिरे ॥ दधाना नाम यज्ञियम् ॥ ४ ॥",
            "p": 6
        },
        {
            "i": "1605",
            "n": 5,
            "s": "वीळुचिदारुजत्नुभिर्गुहाचिदिन्द्र वह्निभिः ॥ अविन्द उस्रिया अनु ॥ ५, ११ ॥",
            "p": 6
        },
        {
            "i": "1606",
            "n": 6,
            "s": "देवयन्तो यथा मतिमच्छा विदद्वसुङ्गिरः ॥ महामनूषत श्रुतम् ॥ ६ ॥",
            "p": 6
        },
        {
            "i": "1607",
            "n": 7,
            "s": "इन्द्रेण सं हि दृक्षसे सञ्जग्मानो अबिभ्युषा ॥ मन्दू समानवर्चसा ॥ ७ ॥",
            "p": 6
        },
        {
            "i": "1608",
            "n": 8,
            "s": "अनवद्यैरभिद्युभिर्मखस्सहस्वदर्चति ॥ गणैरिन्द्रस्य काम्यैः ॥ ८ ॥",
            "p": 6
        },
        {
            "i": "1609",
            "n": 9,
            "s": "अतः परिज्मन्नागहि दिवो वा रोचनादधि ॥ समस्मिन्नृञ्जते गिरः ॥ ९ ॥",
            "p": 6
        },
        {
            "i": "1610",
            "n": 10,
            "s": "इतो वा सातिमीमहे दिवो वा पार्थिवादधि ॥ इन्द्रं महो वा रजसः ॥ १०, १२, ६ ॥",
            "p": 6
        },
        {
            "i": "1701",
            "n": 1,
            "s": "इन्द्रमिद्गाथिनो बृहदिन्द्रमर्केभिरर्किणः ॥ इन्द्रं वाणीरनूषत ॥ १ ॥",
            "p": 7
        },
        {
            "i": "1702",
            "n": 2,
            "s": "इन्द्र इद्घर्योः सचा सम्मिश्ल आवचो युजा ॥ इन्द्रो वज्री हिरण्ययः ॥ २ ॥",
            "p": 7
        },
        {
            "i": "1703",
            "n": 3,
            "s": "इन्द्रो दीर्घाय चक्षस आसूर्यं रोहयद्दिवि ॥ वि गोभिरद्रिमैरयत् ॥ ३ ॥",
            "p": 7
        },
        {
            "i": "1704",
            "n": 4,
            "s": "इन्द्र वाजेषु नोऽव सहस्रप्रधनेषु च ॥ उग्र उग्राभिरूतिभिः ॥ ४ ॥",
            "p": 7
        },
        {
            "i": "1705",
            "n": 5,
            "s": "इन्द्रं वयं महाधन इन्द्रमर्भे हवामहे ॥ युजं वृत्रेषु वज्रिणम् ॥ ५, १३ ॥",
            "p": 7
        },
        {
            "i": "1706",
            "n": 6,
            "s": "स नो वृषन्नमुञ्चरुं सत्रादावन्नपावृधि ॥ अस्मभ्यमप्रतिष्कुतः ॥ ६ ॥",
            "p": 7
        },
        {
            "i": "1707",
            "n": 7,
            "s": "तुञ्जे तुञ्जे य उत्तरे स्तोमा इन्द्रस्य वज्रिणः ॥ न विन्धे अस्य सुष्टुतिम् ॥ ७ ॥",
            "p": 7
        },
        {
            "i": "1708",
            "n": 8,
            "s": "वृषा यूथेव वंसगः कृष्टीरियर्त्योजसा ॥ ईशानो अप्रतिष्कुतः ॥ ८ ॥",
            "p": 7
        },
        {
            "i": "1709",
            "n": 9,
            "s": "य एकश्चर्षणीनां वसूनामिरज्यति ॥ इन्द्रः पञ्च क्षितीनाम् ॥ ९ ॥",
            "p": 7
        },
        {
            "i": "1710",
            "n": 10,
            "s": "इन्द्रं वो विश्वतस्परि हवामहे जनेभ्यः ॥ अस्माकमस्तु केवलः ॥ १०, १४, ७, २ ॥",
            "p": 7
        },
        {
            "i": "1801",
            "n": 1,
            "s": "एन्द्र सानसिं रयिं सजत्वानं सदा सहम् ॥ वर्षिष्ठमूतये भर ॥ १ ॥",
            "p": 8
        },
        {
            "i": "1802",
            "n": 2,
            "s": "नियेन मुष्टिहत्यया नि वृत्रा रुणधामहै ॥ त्वोतासो न्यर्वता ॥ २ ॥",
            "p": 8
        },
        {
            "i": "1803",
            "n": 3,
            "s": "इन्द्र त्वोतास आ वयं वज्रङ्घना ददीमहि ॥ जयेम संयुधि स्पृधः ॥ ३ ॥",
            "p": 8
        },
        {
            "i": "1804",
            "n": 4,
            "s": "वयं शूरेभिरस्तृभिरिन्द्र त्वया युजा वयम् ॥ सासह्याम पृतन्यतः ॥ ४ ॥",
            "p": 8
        },
        {
            "i": "1805",
            "n": 5,
            "s": "महा इन्द्रः परश्च नु महित्वमस्तु वज्रिणे ॥ द्यौर्न प्रथिना शवः ॥ ५, १५ ॥",
            "p": 8
        },
        {
            "i": "1806",
            "n": 6,
            "s": "(७६) समोहे वाय आशत नरस्तोकस्य सनितौ ॥ विप्रासो वा धियायवः ॥ ६ ॥",
            "p": 8
        },
        {
            "i": "1807",
            "n": 7,
            "s": "यः कुक्षिस्सोमपातमस्समुद्र इव पिन्वते ॥ उर्वीरापो न काकुदः ॥ ७ ॥",
            "p": 8
        },
        {
            "i": "1808",
            "n": 8,
            "s": "एवा ह्यस्य सूनृता विरप्शी गोमती मही ॥ पक्वा शाखा न दाशुषे ॥ ८ ॥",
            "p": 8
        },
        {
            "i": "1809",
            "n": 9,
            "s": "एवा हि ते विभूतय ऊतय इन्द्र मावते ॥ सद्यश्चित् सन्ति दाशुषे ॥ ९ ॥",
            "p": 8
        },
        {
            "i": "1810",
            "n": 10,
            "s": "एवा ह्यस्य काम्यास्तोम उक्थं च शंस्या ॥ इन्द्राय सोमपीतये ॥ १०, १६, ८ ॥",
            "p": 8
        },
        {
            "i": "1901",
            "n": 1,
            "s": "इन्द्रेहि मत्स्यन्धसो विश्वेभिस्सोमपर्वभिः ॥ महा अभिष्टिरोजसा ॥ १ ॥",
            "p": 9
        },
        {
            "i": "1902",
            "n": 2,
            "s": "एमेनं सृजता सुते मन्दिमिन्द्राय मन्दिने ॥ चक्रिं विश्वानि चक्रये ॥ २ ॥",
            "p": 9
        },
        {
            "i": "1903",
            "n": 3,
            "s": "मत्स्वा सुशिप्र मन्दिभिस्स्तोमेभिर्विश्वचर्षणे ॥ सचैषु सवनेष्वा ॥ ३ ॥",
            "p": 9
        },
        {
            "i": "1904",
            "n": 4,
            "s": "असृग्रमिन्द्र ते गिरः प्रति त्वामुदहासत । अजोषा वृषभं पतिम् ॥ ४ ॥",
            "p": 9
        },
        {
            "i": "1905",
            "n": 5,
            "s": "सञ्चोेदय चित्रमर्वाग्राध इन्द्र वरेण्यम् ॥ असदित्ते विभु प्रभु॥ ५, १७ ॥",
            "p": 9
        },
        {
            "i": "1906",
            "n": 6,
            "s": "अस्मान्त्सु तत्र चोदयेन्द्र राये रभस्वतः ॥ तुविद्युम्न यशस्वतः ॥ ६ ॥",
            "p": 9
        },
        {
            "i": "1907",
            "n": 7,
            "s": "सङ्गोेमदिन्द्र वाजवदस्मे पृथु श्रवो बृहत् ॥ विश्वायुर्धेह्यक्षितम् ॥ ७ ॥",
            "p": 9
        },
        {
            "i": "1908",
            "n": 8,
            "s": "अस्मे धेहि श्रवो बृहद् द्युुम्नं सहस्रसातमम् ॥ इन्द्र ता रथिनीरिषः ॥ ८ ॥",
            "p": 9
        },
        {
            "i": "1909",
            "n": 9,
            "s": "वसोरिन्द्रं वसुपतिङ्गीर्भिर्गृणन्त ऋग्मियम् ॥ होम गन्तारमूतये ॥ ९ ॥",
            "p": 9
        },
        {
            "i": "1910",
            "n": 10,
            "s": "सुतेसुते न्योकसे बृहद् बृहत एदरिः । इन्द्राय शूषमर्चति ॥ १०, १८, ९ ॥",
            "p": 9
        },
        {
            "i": "11001",
            "n": 1,
            "s": "गायन्ति त्वा गायत्रिणोऽर्चन्त्यर्कमर्किणः ॥ ब्रह्माणस्त्वा शतक्रत उद्वंशमिव येमिरे ॥ १ ॥",
            "p": 10
        },
        {
            "i": "11002",
            "n": 2,
            "s": "यत्सानोस्सानुमारुहद् भूर्यस्पष्ट कर्त्वम् । तदिन्द्रो अर्थञ्चेतति यूथेन वृष्णिरेजति ॥ २ ॥",
            "p": 10
        },
        {
            "i": "11003",
            "n": 3,
            "s": "युक्ष्वा हि केशिना हरी वृषणा कक्ष्यप्रा । अथान इन्द्र सोमपा गिरामुपश्रुतिञ्चर ॥ ३ ॥",
            "p": 10
        },
        {
            "i": "11004",
            "n": 4,
            "s": "एहि स्तोमामभि स्वराभि गृणीह्यारुव । ब्रह्म च नो वसो सचेन्द्र यज्ञञ्च वर्धय ॥ ४ ॥",
            "p": 10
        },
        {
            "i": "11005",
            "n": 5,
            "s": "उक्थमिन्द्राय शंस्यं वर्धनम्पुरु निष्षिधे ॥ शक्रो यथा सुतेषु णो रारणत्सख्येषु च ॥ ५ ॥",
            "p": 10
        },
        {
            "i": "11006",
            "n": 6,
            "s": "तमित्सखित्व ईमहे तं राये तं सुवीर्ये । स शक्र उत नश्शकदिन्द्रो वसु दयमानः ॥ ६, १९ ॥",
            "p": 10
        },
        {
            "i": "11007",
            "n": 7,
            "s": "सुविवृतं सुनिरजमिन्द्र त्वादातमिद्यशः । गवामपव्रजं वृधि कृणुष्व राधो अद्रिवः ॥ ७ ॥",
            "p": 10
        },
        {
            "i": "11008",
            "n": 8,
            "s": "नहि त्वा रोदसी उभे ऋधायमाणमिन्वतः ॥ जेषस्स्वर्वतीरपस्सङ्गा अस्मभ्यन्धूनुहि ॥ ८ ॥",
            "p": 10
        },
        {
            "i": "11009",
            "n": 9,
            "s": "आश्रुत्कर्ण श्रुधी हवन्नूचिद्दधिष्व मे गिरः । इन्द्र स्तोममिमम्मम कृष्वायुजश्चिदन्तरम् ॥ ९ ॥",
            "p": 10
        },
        {
            "i": "11010",
            "n": 10,
            "s": "विद्मा हि त्वा वृषन्तमं वाजेषु हवनश्रुतम् ॥ वृषन्तमस्य हूमह ऊतिं सहस्रसातमाम् ॥ १० ॥",
            "p": 10
        },
        {
            "i": "11011",
            "n": 11,
            "s": "आतून इन्द्र कौशिक मन्दसानः सुतम्पिब ॥ नव्यमायुः प्रसूतिर कृधी सहस्रसामृषिम् ॥ ११ ॥",
            "p": 10
        },
        {
            "i": "11012",
            "n": 12,
            "s": "परि त्वा गिर्वणो गिर इमा भवन्तु विश्वतः ॥ वृद्धायुमनु वृद्धयो जुष्टा भवन्तु जुष्टयः ॥ १२, २०, १० ॥",
            "p": 10
        },
        {
            "i": "11101",
            "n": 1,
            "s": "इन्द्रं विश्वा अवीवृधन्त्समुद्र व्यचसङ्गिरः ॥ रथीतमं रथीनां वाजानां सत्पतिम्पतिम् ॥ १ ॥",
            "p": 11
        },
        {
            "i": "11102",
            "n": 2,
            "s": "सख्येत इन्द्र वाजिनो मा भेम शवसस्पते ॥ त्वामभि प्रणोनुमो जेतारमपराजितम् ॥ २ ॥",
            "p": 11
        },
        {
            "i": "11103",
            "n": 3,
            "s": "पूर्वीरिन्द्रस्य रातयो न विदस्यन्त्यूतयः ॥ यदी वाजस्य गोमतस्स्तोतृभ्यो मंहते मघम् ॥ ३ ॥",
            "p": 11
        },
        {
            "i": "11104",
            "n": 4,
            "s": "पुराम्भिन्दुर्युवाकविरमितौजा अजायत ॥ इन्द्रो विश्वस्य कर्मणो धर्ता वज्री पुरुष्टुतः ॥ ४ ॥",
            "p": 11
        },
        {
            "i": "11105",
            "n": 5,
            "s": "त्वं वलस्य गोमतोऽपावरद्रिवो बिलम् ॥ त्वान्देवा अबिभ्युषस्तुज्यमानास आविषुः ॥ ५ ॥",
            "p": 11
        },
        {
            "i": "11106",
            "n": 6,
            "s": "तवाहं शूर रातिभिः प्रत्यायं सिन्धुमावदन् ॥ उपातिष्ठन्त गिर्वणो विदुष्टे तस्य कारवः ॥ ६ ॥",
            "p": 11
        },
        {
            "i": "11107",
            "n": 7,
            "s": "मायाभिरिन्द्र मायिनन्त्वं शुष्णमवातिरः ॥ विदुष्टे तस्य मेधिरास्तेषां श्रवांस्युत्तिर ॥ ७ ॥",
            "p": 11
        },
        {
            "i": "11108",
            "n": 8,
            "s": "इन्द्रमीशानमोजसाऽभि स्तोमा अनूषत ॥ सहस्रं यस्य रातय उत वा सन्ति भूयसीः ॥ ८,२१,११,३॥",
            "p": 11
        },
        {
            "i": "11201",
            "n": 1,
            "s": "अग्निन्दूतं वृणीमहे होतारं विश्ववेदसम् ॥ अस्य यज्ञस्य सुक्रतुम्",
            "p": 12
        },
        {
            "i": "11202",
            "n": 2,
            "s": "अग्निमग्निं हवीमभिस्सदा हवन्त विश्पतिम् ॥ हव्यवाहम्पुरुप्रियम् ॥ २ ॥",
            "p": 12
        },
        {
            "i": "11203",
            "n": 3,
            "s": "अग्ने देवा इहावह जज्ञानो वृक्तबर्हिषे ॥ असि होता न ईड्यः ॥ ३ ॥",
            "p": 12
        },
        {
            "i": "11204",
            "n": 4,
            "s": "ता उशतो विबोधय यदग्ने यासि दूत्यम् ॥ देवैरासत्सि बर्हिषि ॥ ४ ॥",
            "p": 12
        },
        {
            "i": "11205",
            "n": 5,
            "s": "घृताहवन दीदिवः प्रतिष्म रिषतो दह ॥ अग्ने त्वं रक्षस्विनः ॥ ५ ॥",
            "p": 12
        },
        {
            "i": "11206",
            "n": 6,
            "s": "अग्निनाग्निस्समिध्यते कविर्गृहपतिर्युवा ॥ हव्यवाड् जुह्वास्यः ॥ ६, २२ ॥",
            "p": 12
        },
        {
            "i": "11207",
            "n": 7,
            "s": "कविमग्निमुपस्तुहि सत्यधर्माणमध्वरे ॥ देवममीवचातनम् ॥ ७ ॥",
            "p": 12
        },
        {
            "i": "11208",
            "n": 8,
            "s": "यस्त्वामग्ने हविष्पतिर्दूतन्देव सपर्यति ॥ तस्य स्म प्राविता भव ॥ ८ ॥",
            "p": 12
        },
        {
            "i": "11209",
            "n": 9,
            "s": "यो अग्निन्देववीतये हविष्मा आविवासति ॥ तस्मै पावक मृय ॥ ९ ॥",
            "p": 12
        },
        {
            "i": "11210",
            "n": 10,
            "s": "स नः पावक दीदिवोऽग्ने देवा इहावह ॥ उप यज्ञं हविश्च नः ॥ १० ॥",
            "p": 12
        },
        {
            "i": "11211",
            "n": 11,
            "s": "स नस्स्तवान आभर गायत्रेण नवीयसा ॥ रयिं वीरवतीमिषम् ॥ ११ ॥",
            "p": 12
        },
        {
            "i": "11212",
            "n": 12,
            "s": "अग्ने शुक्रेण शोचिषा विश्वाभिर्देवहूतिभिः ॥ इमं स्तोमञ्जुुषस्व नः ॥ १२, २३, १२ ॥",
            "p": 12
        },
        {
            "i": "11301",
            "n": 1,
            "s": "सुसमिद्धो न आवह देवा अग्ने हविष्मते ॥ होतः पावक यक्षि च ॥ १ ॥",
            "p": 13
        },
        {
            "i": "11302",
            "n": 2,
            "s": "मधुमन्तन्तनूनपाद्यज्ञन्देवेषु नः कवे ॥ अद्या कृणुहि वीतये ॥ २ ॥",
            "p": 13
        },
        {
            "i": "11303",
            "n": 3,
            "s": "नराशंसमिह प्रियमस्मिन् यज्ञ उपह्वये ॥ मधुजिह्वं हविष्कृतम् ॥ ३ ॥",
            "p": 13
        },
        {
            "i": "11304",
            "n": 4,
            "s": "अग्ने सुखतमे रथे देवा ईति आवह ॥ असि होता मनुर्हितः ॥ ४ ॥",
            "p": 13
        },
        {
            "i": "11305",
            "n": 5,
            "s": "स्तृणीत बर्हिरानुषग्घृतपृष्ठम्मनीषिणः ॥ यत्रामृतस्य चक्षणम् ॥ ५ ॥",
            "p": 13
        },
        {
            "i": "11306",
            "n": 6,
            "s": "विश्रयन्तामृतावृधो द्वारो देवीरसश्चतः ॥ अद्या नूनञ्च यष्टवे ॥ ६, २४ ॥",
            "p": 13
        },
        {
            "i": "11307",
            "n": 7,
            "s": "नक्तोषासा सुपेशसाऽस्मिन् यज्ञ उपह्वये ॥ इदन्नो बर्हिरासदे ॥ ७ ॥",
            "p": 13
        },
        {
            "i": "11308",
            "n": 8,
            "s": "ता सुजिह्वा उपह्वये होतारा दैव्या कवी ॥ यज्ञन्नो यक्षतामिमम् ॥ ८ ॥",
            "p": 13
        },
        {
            "i": "11309",
            "n": 9,
            "s": "इा सरस्वती मही तिस्रो देवीर्मयोभुवः ॥ बर्हिस्सीदन्त्वस्रिधः ॥ ९ ॥",
            "p": 13
        },
        {
            "i": "11310",
            "n": 10,
            "s": "इह त्वष्टारमग्रियं विश्वरूपमुपह्वये ॥ अस्माकमस्तु केवलः ॥ १० ॥",
            "p": 13
        },
        {
            "i": "11311",
            "n": 11,
            "s": "अवसृजा वनस्पते देव देवेभ्यो हविः ॥ प्रदातुरस्तु चेतनम् ॥ ११ ॥",
            "p": 13
        },
        {
            "i": "11312",
            "n": 12,
            "s": "स्वाहा यज्ञङ्कृणोतनेन्द्राय यज्वनो गृहे ॥ तत्र देवा उपह्वये ॥ १२, १५, १३ ॥",
            "p": 13
        },
        {
            "i": "11401",
            "n": 1,
            "s": "ऐभिरग्ने दुवो गिरो विश्वेभिस्सोमपीतये ॥ देवेभिर्याहि यक्षि च ॥ १ ॥",
            "p": 14
        },
        {
            "i": "11402",
            "n": 2,
            "s": "आ त्वा कण्वा अहूषत गृणन्ति विप्र ते धियः ॥ देवेभिरग्न आगहि ॥ २ ॥",
            "p": 14
        },
        {
            "i": "11403",
            "n": 3,
            "s": "इन्द्रवायू बृहस्पतिम्मित्राग्निम्पूषणम्भगम् ॥ आदित्यान्मारुतङ्गणम् ॥ ३ ॥",
            "p": 14
        },
        {
            "i": "11404",
            "n": 4,
            "s": "प्रवो भ्रियन्त इन्दवो मत्सरा मादयिष्णवः ॥ द्रप्सा मध्वश्चमूषदः ॥ ४ ॥",
            "p": 14
        },
        {
            "i": "11405",
            "n": 5,
            "s": "हविष्मन्तो अरङ्कृतः ॥ ५ ॥",
            "p": 14
        },
        {
            "i": "11406",
            "n": 6,
            "s": "घृतपृष्ठा मनोयुजो ये त्वा वहन्ति वह्नयः ॥ आ देवान् सोमपीतये ॥ ६, २६ ॥",
            "p": 14
        },
        {
            "i": "11407",
            "n": 7,
            "s": "तान्यजत्रा ऋतावृधोऽग्ने पत्नीवतस्कृधि ॥ मध्वस्सुजिह्व पायय ॥ ७ ॥",
            "p": 14
        },
        {
            "i": "11408",
            "n": 8,
            "s": "ये यजत्रा य ईड्यास्तेते पिबन्तु जिह्वया ॥ मधोरग्ने वषकृति ॥ ८ ॥",
            "p": 14
        },
        {
            "i": "11409",
            "n": 9,
            "s": "आकीं सूर्यस्य रोचनाद्विश्वान् देवा उषर्बुधः ॥ विप्रो होतेह वक्षति ॥ ९ ॥",
            "p": 14
        },
        {
            "i": "11410",
            "n": 10,
            "s": "विश्वेभिस्सोम्यम्मध्वग्न इन्द्रेण वायुना ॥ पिबा मित्रस्य धामभिः ॥ १० ॥",
            "p": 14
        },
        {
            "i": "11411",
            "n": 11,
            "s": "त्वं होता मनुर्हितोऽग्ने यज्ञेषु सीदसि ॥ सेम नो अध्वरं यज ॥ ११ ॥",
            "p": 14
        },
        {
            "i": "11412",
            "n": 12,
            "s": "युक्ष्वा ह्यरुषी रथे हरितो देव रोहितः ॥ ताभिर्देवा इहावह ॥ १२, २७, १४ ॥",
            "p": 14
        },
        {
            "i": "11501",
            "n": 1,
            "s": "इन्द्र सोमम्पिब ऋतुना त्वा विशन्त्विन्दवः ॥ मत्सरासस्तदोकसः ॥ १ ॥",
            "p": 15
        },
        {
            "i": "11502",
            "n": 2,
            "s": "मरुतः पिबत ऋतुना पोत्राद्यज्ञम्पुनीतन ॥ यूयं हिष्ठा सुदानवः ॥ २ ॥",
            "p": 15
        },
        {
            "i": "11503",
            "n": 3,
            "s": "अभि यज्ञङ्गृृणीहि नोऽग्नावो नेष्टः पिब ऋतुना ॥ त्वं हि रत्नधा असि ॥ ३ ॥",
            "p": 15
        },
        {
            "i": "11504",
            "n": 4,
            "s": "अग्ने देवा इहावह सादया योनिषु त्रिषु ॥ परि भूष पिब ऋतुना ॥ ४ ॥",
            "p": 15
        },
        {
            "i": "11505",
            "n": 5,
            "s": "ब्राह्मणादिन्द्र राधसः पिबा सोममृतूरनु ॥ तवेद्धि सख्यमस्तृतम् ॥ ५ ॥",
            "p": 15
        },
        {
            "i": "11506",
            "n": 6,
            "s": "युवन्दक्षन्धृतव्रतमित्रावरुणदूभम् ॥ ऋतुना यज्ञमाशाथे ॥ ६, २८ ॥",
            "p": 15
        },
        {
            "i": "11507",
            "n": 7,
            "s": "द्रविणोदा द्रविणसो ग्रावहस्तासो अध्वरे ॥ यज्ञेषु देवमीते ॥ ७ ॥",
            "p": 15
        },
        {
            "i": "11508",
            "n": 8,
            "s": "द्रविणोदा ददातु नो वसूनि यानि शृण्विरे ॥ देवेषु ता वनामहे ॥ ८ ॥",
            "p": 15
        },
        {
            "i": "11509",
            "n": 9,
            "s": "द्रविणोदाः पिपीषति जुहोत प्र च तिष्ठत ॥ नेष्ट्रादृतुभिरिष्यत ॥ ९ ॥",
            "p": 15
        },
        {
            "i": "11510",
            "n": 10,
            "s": "यत्त्वा तुरीयमृतुभिर्द्रविणोदो यजामहे ॥ अध स्मानो ददिर्भव ॥ १० ॥",
            "p": 15
        },
        {
            "i": "11511",
            "n": 11,
            "s": "अश्विना पिबतम्मधु दीद्यग्नी शुचिव्रता ॥ ऋतुना यज्ञवाहसा ॥ ११ ॥",
            "p": 15
        },
        {
            "i": "11512",
            "n": 12,
            "s": "गार्हपत्येन सन्त्य ऋतुना यज्ञनीरसि ॥ देवान्देवय ते यज ॥ १२, २९, १५ ॥",
            "p": 15
        },
        {
            "i": "11601",
            "n": 1,
            "s": "आ त्वा वहन्तु हरयो वृषणं सोमपीतये ॥ इन्द्र त्वा सूरऽचक्षसः ॥ १ ॥",
            "p": 16
        },
        {
            "i": "11602",
            "n": 2,
            "s": "इमा धाना घृतस्नुवो हरी इहोपवक्षतः ॥ इन्द्रं सुखतमे रथे ॥ २ ॥",
            "p": 16
        },
        {
            "i": "11603",
            "n": 3,
            "s": "इन्द्रम् प्रातर्हवामह इन्द्रम् प्रयत्यध्वरे ॥ इन्द्रं सोमस्य पीतये ॥ ३ ॥",
            "p": 16
        },
        {
            "i": "11604",
            "n": 4,
            "s": "(१६२) उप नस्सुतमागहि हरिभिरिन्द्र केशिभिः ॥ सुते हि त्वा हवामहे ॥ ४ ॥",
            "p": 16
        },
        {
            "i": "11605",
            "n": 5,
            "s": "सेमन्नः स्तोममागह्युपेदं सवनं सुतम् ॥ गौरो न तृषितः पिब ॥ ५, ३० ॥",
            "p": 16
        },
        {
            "i": "11606",
            "n": 6,
            "s": "इमे सोमास इन्दवस्सुतासो अधि बर्हिषि ॥ ता इन्द्र सहसे पिब ॥ ६ ॥",
            "p": 16
        },
        {
            "i": "11607",
            "n": 7,
            "s": "अयन्ते स्तोमो अग्रियो हृदिस्पृगस्तु शन्तमः ॥ अथा सोमं सुतम् पिब ॥ ७ ॥",
            "p": 16
        },
        {
            "i": "11608",
            "n": 8,
            "s": "विश्वमित्सवनं सुतमिन्द्रो मदाय गच्छति ॥ वृत्रहा सोमपीतये ॥ ८ ॥",
            "p": 16
        },
        {
            "i": "11609",
            "n": 9,
            "s": "सेमन्नः काममापृण गोभिरश्वैश्शतक्रतो ॥ स्तवाम त्वा स्वाध्यः ॥ ९, ३१, १६ ॥",
            "p": 16
        },
        {
            "i": "11701",
            "n": 1,
            "s": "(१६८) इन्द्रावरुणयोरहं सम्राजोरव आ वृणे ॥ ता नो मृात र्इदृशे ॥ १ ॥",
            "p": 17
        },
        {
            "i": "11702",
            "n": 2,
            "s": "गन्तारा हि स्थोऽवसे हवं विप्रस्य मावतः ॥ धर्तारा चर्षणीनाम् ॥ २ ॥",
            "p": 17
        },
        {
            "i": "11703",
            "n": 3,
            "s": "अनुकामन्तर्पयेथामिन्द्रावरुण राय आ ॥ ता वान्नेदिष्ठमीमहे ॥ ३ ॥",
            "p": 17
        },
        {
            "i": "11704",
            "n": 4,
            "s": "युवाकु हि शचीनां युवाकु सुमतीनाम् ॥ भूयाम वाजदाव्नाम् ॥ ४ ॥",
            "p": 17
        },
        {
            "i": "11705",
            "n": 5,
            "s": "इन्द्रस्सहस्रदाव्नां वरुणश्शंस्यानाम् ॥ क्रतुर्भवत्युक्थ्यः ॥ ५, ३२ ॥",
            "p": 17
        },
        {
            "i": "11706",
            "n": 6,
            "s": "तयोरिदवसा वयं सनेम नि च धीमहि ॥ स्यादुत प्ररेचनम् ॥ ६ ॥",
            "p": 17
        },
        {
            "i": "11707",
            "n": 7,
            "s": "इन्द्रावरुण वामहं हुवे चित्राय राधसे ॥ अस्मान्त्सु जिग्युषस्कृतम् ॥ ७ ॥",
            "p": 17
        },
        {
            "i": "11708",
            "n": 8,
            "s": "इन्द्रावरुण नूनुवां सिषासन्तीषु धीष्वा ॥ अस्मभ्यं शर्म यच्छतम् ॥ ८ ॥",
            "p": 17
        },
        {
            "i": "11709",
            "n": 9,
            "s": "प्रवामश्नोतु सुष्टुतिरिन्द्रावरुण यां हुवे ॥ या मृधाथे सधस्तुतिम् ॥ ९, ३३, १७, ४ ॥",
            "p": 17
        },
        {
            "i": "11801",
            "n": 1,
            "s": "सोमानं स्वरणङ्कृणुहि ब्रह्मणस्पते ॥ कक्षीवन्तं य औशिजः ॥ १ ॥",
            "p": 18
        },
        {
            "i": "11802",
            "n": 2,
            "s": "यो रेवान्यो अमीवहा वसुवित्पुष्टिवर्धनः ॥ सनस्सिषक्तु यस्तुरः ॥ २ ॥",
            "p": 18
        },
        {
            "i": "11803",
            "n": 3,
            "s": "मानश्शंसो अररुषो धूर्तिः प्रणङ्मर्त्यस्य ॥ रक्षाणो ब्रह्मणस्पते ॥ ३ ॥",
            "p": 18
        },
        {
            "i": "11804",
            "n": 4,
            "s": "सघा वीरो न रिष्यति यमिन्द्रो ब्रह्मणस्पतिः ॥ सोमो हिनोति मर्त्यम् ॥ ४ ॥",
            "p": 18
        },
        {
            "i": "11805",
            "n": 5,
            "s": "त्वन्तम्ब्रह्मणस्पते सोम इन्द्रश्च मर्त्यम् ॥ दक्षिणा पात्वंहसः ॥ ५, ३४ ॥",
            "p": 18
        },
        {
            "i": "11806",
            "n": 6,
            "s": "सदसस्पतिमद्भुतम्प्रियमिन्द्रस्य काम्यम् ॥ सनिम्मेधामयासिषम् ॥ ६ ॥",
            "p": 18
        },
        {
            "i": "11807",
            "n": 7,
            "s": "यस्मादृतेन सिध्यति यज्ञो विपश्चितश्चन ॥ सधीनां योगमिन्वति ॥ ७ ॥",
            "p": 18
        },
        {
            "i": "11808",
            "n": 8,
            "s": "आदृध्नोति हविष्कृतिम्प्राञ्चङ्कृणोत्यध्वरम् ॥ होत्रा देवेषु गच्छति ॥ ८ ॥",
            "p": 18
        },
        {
            "i": "11809",
            "n": 9,
            "s": "नराशंसं सुधृष्टममपश्यं सप्रथस्तमम् ॥ दिवो न सद्ममखसम् ॥ ९, ३५, १९ ॥",
            "p": 18
        },
        {
            "i": "11901",
            "n": 1,
            "s": "प्रतित्यञ्चारुमध्वरङ्गोेपीथाय प्रहूयसे ॥ मरुद्भिरग्न आगहि ॥ १ ॥",
            "p": 19
        },
        {
            "i": "11902",
            "n": 2,
            "s": "न हि देवो न मर्त्यो महस्तव क्रतुम्परः ॥ मरुद्भिरग्न आगहि ॥ २ ॥",
            "p": 19
        },
        {
            "i": "11903",
            "n": 3,
            "s": "ये महो रजसो विदुर्विश्वे देवासो अद्रुहः ॥ मरुद्भिरग्न आगहि ॥ ३॥",
            "p": 19
        },
        {
            "i": "11904",
            "n": 4,
            "s": "य उग्रा अर्कमानृचुरनाधृष्टास ओजसा ॥ मरुद्भिरग्न आगहि ॥ ४ ॥",
            "p": 19
        },
        {
            "i": "11905",
            "n": 5,
            "s": "ये शुभ्रा घोरवर्पस सुक्षत्रासो रिशादसः ॥ मरुद्भिरग्न आगहि ॥ ५, ३६ ॥",
            "p": 19
        },
        {
            "i": "11906",
            "n": 6,
            "s": "येनाकस्याधि रोचने दिवि देवास आसते ॥ मरुद्भिरग्न आगहि ॥ ६ ॥",
            "p": 19
        },
        {
            "i": "11907",
            "n": 7,
            "s": "य ईङ्खयन्ति पर्वतान् तिरस्समुद्रमर्णवम् ॥ मरुद्भिरग्न आगहि ॥ ७ ॥",
            "p": 19
        },
        {
            "i": "11908",
            "n": 8,
            "s": "आये तन्वन्ति रश्मिभिस्तिरस्समुद्रमोजसा ॥ मरुद्भिरग्न आगहि ॥ ८ ॥",
            "p": 19
        },
        {
            "i": "11909",
            "n": 9,
            "s": "अभि त्वा पूर्वपीतये सृजामि सोम्यम्मधु ॥ मरुद्भिरग्न आगहि ॥ ९, ३७, १, १९ ॥",
            "p": 19
        }
    ]
}