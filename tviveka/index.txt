{
    "data": [
        {
            "i": "101",
            "n": 1,
            "s": "स्वतन्त्रं परतन्त्रं च प्रमेयं द्विविधं मतम् ।\nस्वतन्त्रो भगवान् विष्णुः निर्दोषाखलिसद्गुणः ॥1॥"
        },
        {
            "i": "102",
            "n": 2,
            "s": "द्विविधं परतन्त्रं च भावोभाव इतीरितः ।\nपूर्वापरसदात्वेन त्रिविधोभाव इष्यते ॥2॥"
        },
        {
            "i": "103",
            "n": 3,
            "s": "भावाभावस्वरूपत्वान्नान्योन्याभावता पृथक् ।\nचेतनाचेतनश्चेति भावश्च द्विविधः स्मृतः ॥3॥"
        },
        {
            "i": "104",
            "n": 4,
            "s": "नित्यमुक्तश्च सृतियुक् परतन्त्रोपि चेतनः ।\nद्विधैव श्रीर्नित्यमुक्ता सृतियुक्च द्विधा मतः ॥4॥"
        },
        {
            "i": "105",
            "n": 5,
            "s": "मुक्तोमुक्त इति ह्यत्र ब्रह्मान्ता उत्तरोत्तरम् ।\nमुक्ताः शतगुणाः प्रोक्ताः रमा तेभ्योखिलैर्गुणैः ॥5॥"
        },
        {
            "i": "106",
            "n": 6,
            "s": "नित्यं बहुगुणोद्रिक्ता ततोनन्तगुणो हरिः ।\nअमुक्तास्त्रिविधास्तत्र नीचमध्योच्चभेदतः ॥6॥"
        },
        {
            "i": "107",
            "n": 7,
            "s": "मुक्तियोग्यास्तत्र चोच्चा नित्यावर्तास्तु मध्यमाः ।\nनीचा नित्यतमोयोग्या द्विधैवाचेतनं मतम् ॥7॥"
        },
        {
            "i": "108",
            "n": 8,
            "s": "नित्यानित्यत्वभेदेन देशः कालः श्रुतिस्तथा ।\nभूतेन्द्रियप्राणगुणसूक्ष्मरूपं च नित्यकम् ॥8॥"
        },
        {
            "i": "109",
            "n": 9,
            "s": "एषां विकारोनित्यः स्यान्नित्या एव हि चेतनाः ।\nगुणक्रियाजातिपूर्वा धर्मा सर्वेपि वस्तुनः ॥9॥"
        },
        {
            "i": "110",
            "n": 10,
            "s": "रूपमेव द्विधं तच्च यावद्वस्तु च खण्डितम् ।\nखण्डिते भेद ऐक्यं च यावद्वस्तु न भेदवत् ॥10॥"
        },
        {
            "i": "111",
            "n": 11,
            "s": "खण्डितं रूपमेवात्र विकारोपि विकारिणः ।\nकार्यकारणोश्चैव तथैव गुणतद्वतोः ॥11॥"
        },
        {
            "i": "112",
            "n": 12,
            "s": "क्रियाक्रियावतोस्तद्वत् तथा जातिविशेषयोः ।\nविशिष्टशुद्धयोश्चैव तथैवांशांशिनोरपि ॥12॥"
        },
        {
            "i": "113",
            "n": 13,
            "s": "य एतत्परतन्त्रं तु सर्वमेव हरेः सदा ।\nवशमित्येव जानाति संसारात् मुच्यते हि सः ॥13॥"
        }
    ]
}