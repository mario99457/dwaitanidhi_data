{
    "data": [
        {
            "i": "1101",
            "n": 1,
            "s": "नारायणाय परिपूर्णगुणार्णवाय विश्वोदयस्थितिलयोन्नियति प्रदाय।\nज्ञानप्रदाय विबुधासुरसौख्यदुःखसत्कारणाय वितताय नमो नमस्ते ।। १।।",
            "a": "1",
            "p": 1
        },
        {
            "i": "1102",
            "n": 2,
            "s": "आसीदुदारगुणवारिधिरप्रमेयो नारायणः परतमः परमात् स एकः।\nसंशान्तसंविदखिलं जठरे निधाय लक्ष्मीभुजान्तरगतः स्वरतोऽपि चाग्रे ।। २।।",
            "a": "1",
            "p": 1
        },
        {
            "i": "1103",
            "n": 3,
            "s": "तस्योदरस्थजगतः सदमन्दसान्द्रस्वानन्दतुष्टवपुषोऽपि रमारमस्य।\nभूत्यै निजाश्रितजनस्य हि सृज्यसृष्टावीक्षा बभूव परनामनिमेषकान्ते ।। ३।।",
            "a": "1",
            "p": 1
        },
        {
            "i": "1104",
            "n": 4,
            "s": "दृष्ट्वा स चेतनगणान् जठरे शयानानानन्दमात्रवपुषः सृतिविप्रमुक्तान्।\nध्यानं गतान् सृतिगतांश्च सुषुप्तिसंस्थान् ब्रह्मादिकान् कलिपरान् मनुजांस्तथैक्षत् ।। ४।।",
            "a": "1",
            "p": 1
        },
        {
            "i": "1105",
            "n": 5,
            "s": "स्रक्ष्ये हि चेतनगणान् सुखदुःखमध्यसम्प्राप्तये तनुभृतां विहृतिं ममेच्छन्।\nसोऽयं विहार इह मे तनुभृत् स्वभावसम्भूतये भवति भूतिकृदेव भूत्याः ।। ५।।",
            "a": "1",
            "p": 1
        },
        {
            "i": "1106",
            "n": 6,
            "s": "इत्थं विचिन्त्य परमः स तु वासुदेवनामा बभूव निजमुक्तिपदप्रदाता।\nतस्याज्ञयैव नियताऽथ रमाऽपि रूपं बभ्रे द्वितीयमपि यत् प्रवदन्ति मायाम् ।। ६।।",
            "a": "1",
            "p": 1
        },
        {
            "i": "1107",
            "n": 7,
            "s": "सङ्कर्षणश्च स बभूव पुनः सुनित्यः संहारकारणवपुस्तदनुज्ञयैव।\nदेवी जयेत्यनु बभूव स सृष्टिहेतोः प्रद्युम्नतामुपगतः कृतितां च देवी ।। ७।।",
            "a": "1",
            "p": 1
        },
        {
            "i": "1108",
            "n": 8,
            "s": "स्थित्यै पुनः स भगवाननिरुद्धनामा देवी च शान्तिरभवच्छरदां सहस्रम्।\nस्थित्वा स्वमूर्तिभिरमूभिरचिन्त्यशक्तिः प्रद्युम्नरूपक इमांश्चरमात्मनेऽदात् ।। ८।।",
            "a": "1",
            "p": 1
        },
        {
            "i": "1109",
            "n": 9,
            "s": "निर्देहकान् स भगवाननिरुद्धनामा जीवान् स्वकर्मसहितान् उदरे निवेश्य ।\nचक्रेऽथ देहसहितान् क्रमशः स्वयम्भुप्राणात्मशेषगरुडेशमुखान् समग्रान् ।। ९।।",
            "a": "1",
            "p": 1
        },
        {
            "i": "1110",
            "n": 10,
            "s": "पञ्चात्मकः स भगवान् द्विषडात्मकोऽभूत् पञ्चद्वयी शतसहस्रपरोऽमितश्च।\nएकः समोऽप्यखिलदोषसमुज्झितोऽपि सर्वत्र पूर्णगुणकोऽपि बहूपमोऽभूत् ।। १०।।",
            "a": "1",
            "p": 1
        },
        {
            "i": "1111",
            "n": 11,
            "s": "निर्दोषपूर्णगुणविग्रह आत्मतन्त्रो निश्चेतनात्मकशरीरगुणैश्च हीनः।\nआनन्दमात्रकरपादमुखोदरादिः सर्वत्र च स्वगतभेदविवर्जितात्मा ।। ११।।",
            "a": "1",
            "p": 1
        },
        {
            "i": "1112",
            "n": 12,
            "s": "कालाच्च देशगुणतोऽस्य न चाऽदिरन्तो वृद्धिक्षयौ न तु परस्य सदातनस्य।\nनैतादृशः क्व च बभूव न चैव भाव्यो नास्त्युत्तरः किमु परात् परमस्य विष्णोः ।। १२।।",
            "a": "1",
            "p": 1
        },
        {
            "i": "1113",
            "n": 13,
            "s": "सर्वज्ञ ईश्वरतमः स च सर्वशक्तिः पूर्णाव्ययात्मबलचित्सुखवीर्यसारः।\nयस्याऽज्ञया रहितमिन्दिरया समेतं ब्रह्मेशपूर्वकमिदं न तु कस्य चेशम् ।। १३।।",
            "a": "1",
            "p": 1
        },
        {
            "i": "1114",
            "n": 14,
            "s": "आभासकोऽस्य पवनः पवनस्य रुद्रः शेषात्मको गरुड एव च शक्रकामौ।\nवीन्द्रेशयोस्तदपरे त्वनयोश्च तेषां ऋष्यादयः क्रमश ऊनगुणाः शतांशाः ।। १४।।",
            "a": "1",
            "p": 1
        },
        {
            "i": "1115",
            "n": 15,
            "s": "आभासका त्वथ रमाऽस्य मरुत्स्वरूपाच्छ्रेष्ठाऽप्यजात् तदनु गीः शिवतो वरिष्ठा।\nतस्या उमा विपतिनी च गिरस्तयोऽस्तु शच्यादिकाः क्रमश एव यथा पुमांसः ।। १५।।",
            "a": "1",
            "p": 1
        },
        {
            "i": "1116",
            "n": 16,
            "s": "ताभ्यश्च ते शतगुणैर्दशतो वरिष्ठाः पञ्चोत्तरैरपि यथाक्रमतः श्रुतिस्थाः।\nशब्दो बहुत्ववचनः शतमित्यतश्च श्रुत्यन्तरेषु बहुधोक्तिविरुद्धता न ।। १६।।",
            "a": "1",
            "p": 1
        },
        {
            "i": "1117",
            "n": 17,
            "s": "तेषां स्वरूपमिदमेव यतोऽथ मुक्ता अप्येवमेव सततोच्चविनीचरूपाः।\nशब्दः शतं दशसहस्रमिति स्म यस्मात् तस्मान्न हीनवचनोऽथ ततोऽग्र्यरूपाः ।। १७।।",
            "a": "1",
            "p": 1
        },
        {
            "i": "1118",
            "n": 18,
            "s": "एवं नरोत्तमपरास्तु विमुक्तियोग्या अन्ये च संसृतिपरा असुरास्तमोगाः।\nएवं सदैव नियमः क्वचिदन्यथा न यावन्न पूर्तिरुत संसृतिगाः समस्ताः ।। १८।।",
            "a": "1",
            "p": 1
        },
        {
            "i": "1119",
            "n": 19,
            "s": "पूर्तिश्च नैव नियमाद् भविता हि यस्मात् तस्मात् समाप्तिमपि यान्ति न जीवसङ्घाः।\nआनन्त्यमेव गणशोऽस्ति यतो हि तेषां इत्थं ततः सकलकालगता प्रवृत्तिः ।। १९।।",
            "a": "1",
            "p": 1
        },
        {
            "i": "1120",
            "n": 20,
            "s": "एतैः सुरादिभिरतिप्रतिभादियुक्तैर्युक्तैः सहैव सततं प्रविचिन्तयद्भिः।\nपूर्तेरचिन्त्यमहिमः परमः परात्मा नारायणोऽस्य गुणविस्तृतिरन्यगा क्व ।। २०।।",
            "a": "1",
            "p": 1
        },
        {
            "i": "1121",
            "n": 21,
            "s": "साम्यं न चास्य परमस्य च केन चाऽप्यं मुक्तेन च क्वचिदतस्त्वभिदा कुतोऽस्य।\nप्राप्येत चेतनगणैः सततास्वतन्त्रैर्नित्यस्वतन्त्रवपुषः परमात् परस्य ।। २१।।",
            "a": "1",
            "p": 1
        },
        {
            "i": "1122",
            "n": 22,
            "s": "अर्थोऽयमेव निखिलैरपि वेदवाक्यै रामायणैः सहितभारतपञ्चरात्रैः।\nअन्यैश्च शास्त्रवचनैः सहतत्त्वसूत्रैर्निर्णीयते सहृदयं हरिणा सदैव ।। २२।।",
            "a": "1",
            "p": 1
        },
        {
            "i": "1123",
            "n": 23,
            "s": "'नारायणस्य न समः'' 'पुरुषोत्तमोऽहं\nजीवाक्षरे ह्यतिगतोऽस्मि'' ततो ' ऽन्यदार्तम्' (बृ\\.उ\\. ५\\.५\\.१) ।\n' मुक्तोऽपसृप्य' (ब्र\\.सू\\. १\\.३\\.२) 'इह नास्ति कुतश्च कश्चित्''\n' नानेव' (क\\.उ\\. ४\\.११) 'धर्मपृथगात्मदृगेत्यधो हि'' ।। २३।।",
            "a": "1",
            "p": 1
        },
        {
            "i": "1124",
            "n": 24,
            "s": "' आभास एव' (ब्र\\.सू\\. २\\.३\\.५०) 'पृथगीशत एष जीवो''\n'मुक्तस्य नास्ति जगतो विषये तु शक्तिः'' ।\n'मात्रापरोऽसि न तु तेऽश्नुवते महित्वं''\n'षाड्गुण्यविग्रह'' 'सुपूर्णगुणैकदेहः'' ।। २४।।",
            "a": "1",
            "p": 1
        },
        {
            "i": "1125",
            "n": 25,
            "s": "'माहात्म्यदेह'' 'सृतिमुक्तिगते'' 'शिवश्च ब्रह्मा\nच तद्गुणगतौ न कथञ्चनेशौ'' ।\n'न श्रीः कुतस्तदपरे'' 'ऽस्य सुखस्य मात्रा\\-\nमश्नन्ति मुक्तसुगणाश्च शतावरेण'' ।। २५।।",
            "a": "1",
            "p": 1
        },
        {
            "i": "1126",
            "n": 26,
            "s": "' आभासकाभासपरावभासरूपाण्यजस्राणि च चेतनानाम् ।\nविष्णोः सदैवाति वशात् कदापि गच्छन्ति केशादिगणा न मुक्तौ' ।। २६।।",
            "a": "1",
            "p": 1
        },
        {
            "i": "1127",
            "n": 27,
            "s": "'यस्मिन् परेऽन्येऽप्यजजीवकोशा''\n'नाहं परायुर्न मरीचिमुख्याः'' ।\n'जानन्ति यद्गुणगणान् न रमादयोऽपि\nनित्यस्वतन्त्र उत कोऽस्ति तदन्य ईशः'' ।। २७।।",
            "a": "1",
            "p": 1
        },
        {
            "i": "1128",
            "n": 28,
            "s": "'नैवैक एव पुरुषः पुरुषोत्तमोऽसा\\-\nवेकः कुतः स पुरुषो'' 'यत एव जात्या ।\nअर्थात् श्रुतेश्च गुणतो निजरूपतश्च\nनित्यान्य एव कथमस्मि स इत्यपि स्यात्'' ।। २८।।",
            "a": "1",
            "p": 1
        },
        {
            "i": "1129",
            "n": 29,
            "s": "'सर्वोत्तमो हरिरिदं तु तदाज्ञयैव\nचेत्तुं क्षमं स तु हरिः परमस्वतन्त्रः ।\nपूर्णाव्ययागणितनित्यगुणार्णवोऽसौ''\nइत्येव वेदवचनानि परोक्तयश्च ।। २९।।",
            "a": "1",
            "p": 1
        },
        {
            "i": "1130",
            "n": 30,
            "s": "' ऋगादयश्च चत्वारः पञ्चरात्रं च भारतम्।\nमूलरामायणं ब्रह्मसूत्रं मानं स्वतः स्मृतम् ।। ३०।।",
            "a": "1",
            "p": 1
        },
        {
            "i": "1131",
            "n": 31,
            "s": "अविरुद्धं च यत्त्वस्य प्रमाणं तच्च नान्यथा।\nएतद्विरुद्धं यत्तु स्यान्न तन्मानं कथञ्चन ।। ३१।।",
            "a": "1",
            "p": 1
        },
        {
            "i": "1132",
            "n": 32,
            "s": "वैष्णवानि पुराणानि पञ्चरात्रात्मकत्वतः।\nप्रमाणान्येव मन्वाद्याः स्मृतयोऽप्यनुकूलतः ।। ३२।।",
            "a": "1",
            "p": 1
        },
        {
            "i": "1133",
            "n": 33,
            "s": "एतेषु विष्णोराधिक्यमुच्यतेऽन्यस्य न क्वचित्।\nअतस्तदेव मन्तव्यं नान्यथा तु कथञ्चन ।। ३३।।",
            "a": "1",
            "p": 1
        },
        {
            "i": "1134",
            "n": 34,
            "s": "मोहार्थान्यन्यशास्त्राणि कृतान्येवाऽज्ञया हरेः।\nअतस्तेषूक्तमग्राह्यमसुराणां तमोगतेः ।। ३४।।",
            "a": "1",
            "p": 1
        },
        {
            "i": "1135",
            "n": 35,
            "s": "यस्मात् कृतानि तानीह विष्णुनोक्तैः शिवादिभिः।\nएषां यन्न विरोधि स्यात् तत्रोक्तं तन्न वार्यते ।। ३५।।",
            "a": "1",
            "p": 1
        },
        {
            "i": "1136",
            "n": 36,
            "s": "विष्ण्वाधिक्यविरोधीनि यानि वेदवचांस्यपि।\nतानि योज्यान्यानुकूल्याद् विष्ण्वाधिक्यस्य सर्वशः ।। ३६।।",
            "a": "1",
            "p": 1
        },
        {
            "i": "1137",
            "n": 37,
            "s": "अवतारेषु यत् किञ्चिद् दर्शयेन्नरवद्धरिः।\nतच्चासुराणां मोहाय दोषा विष्णोर्नहि क्वचित् ।। ३७।।",
            "a": "1",
            "p": 1
        },
        {
            "i": "1138",
            "n": 38,
            "s": "अज्ञत्वं पारवश्यं वा वेधभेदादिकं तथा।\nतथा प्राकृतदेहत्वं देहत्यागादिकं तथा ।। ३८।।",
            "a": "1",
            "p": 1
        },
        {
            "i": "1139",
            "n": 39,
            "s": "अनीशत्वं च दुःखित्वं साम्यमन्यैश्च हीनताम्।\nप्रदर्शयति मोहाय दैत्यादीनां हरिः स्वयम् ।। ३९।।",
            "a": "1",
            "p": 1
        },
        {
            "i": "1140",
            "n": 40,
            "s": "न तस्य कश्चिद् दोषोऽस्ति पूर्णाखिलगुणो ह्यसौ।\nसर्वदेहस्थरूपेषु प्रादुर्भावेषु चेश्वरः ।। ४०।।",
            "a": "1",
            "p": 1
        },
        {
            "i": "1141",
            "n": 41,
            "s": "ब्रह्माद्यभेदः साम्यं वा कुतस्तस्य महात्मनः।\nयदेवं वाचकं शास्त्रं तद्धि शास्त्रं परं मतम् ।। ४१।।",
            "a": "1",
            "p": 1
        },
        {
            "i": "1142",
            "n": 42,
            "s": "निर्णयायैव यत् प्रोक्तं ब्रह्मसूत्रं तु विष्णुना।\nव्यासरूपेण तद् ग्राह्यं तत्रोक्ताः सर्वनिर्णयाः ।। ४२।।",
            "a": "1",
            "p": 1
        },
        {
            "i": "1143",
            "n": 43,
            "s": "यथार्थवचनानां च मोहार्थानां च संशयम्।\nअपनेतुं हि भगवान् ब्रह्मसूत्रमचीक्लृपत् ।। ४३।।",
            "a": "1",
            "p": 1
        },
        {
            "i": "1144",
            "n": 44,
            "s": "तस्मात् सूत्रार्थमागृह्य कर्तव्यः सर्वनिर्णयः।\nसर्वदोषविहीनत्वं गुणैः सर्वैरुदीर्णता ।। ४४।।",
            "a": "1",
            "p": 1
        },
        {
            "i": "1145",
            "n": 45,
            "s": "अभेदः सर्वरूपेषु जीवभेदः सदैव च।\nविष्णोरुक्तानि सूत्रेषु सर्ववेदेड्यता तथा ।। ४५।।",
            "a": "1",
            "p": 1
        },
        {
            "i": "1146",
            "n": 46,
            "s": "तारतम्यं च मुक्तानां विमुक्तिर्विद्यया तथा।\nतस्मादेतद्विरुद्धं यन्मोहाय तदुदाहृतम् ।। ४६।।",
            "a": "1",
            "p": 1
        },
        {
            "i": "1147",
            "n": 47,
            "s": "तस्माद् ये ये गुणा विष्णोर्ग्राह्यास्ते सर्व एव तु'।\nइत्याद्युक्तं भगवता भविष्यत्पर्वणि स्फुटम् ।। ४७।।",
            "a": "1",
            "p": 1
        },
        {
            "i": "1148",
            "n": 48,
            "s": "' एष मोहं सृजाम्याशु यो जनान् मोहयिष्यति।\nत्वं च रुद्र महाबाहो मोहशास्त्राणि कारय ।। ४८।।",
            "a": "1",
            "p": 1
        },
        {
            "i": "1149",
            "n": 49,
            "s": "अतत्थ्यानि वितत्थ्यानि दर्शयस्व महाभुज।\nप्रकाशं कुरु चाऽत्मानमप्रकाशं च मां कुरु' ।। ४९।।",
            "a": "1",
            "p": 1
        },
        {
            "i": "1150",
            "n": 50,
            "s": "इति वाराहवचनं ब्रह्माण्डोक्तं तथाऽपरम् ।\n' अमोहाय गुणा विष्णोराकारश्चिच्छरीरता ।। ५०।।",
            "a": "1",
            "p": 1
        },
        {
            "i": "1151",
            "n": 51,
            "s": "निर्दोषत्वं तारतम्यं मुक्तानामपि चोच्यते ।\nएतद्विरुद्धं यत् सर्वं तन्मोहाय इति निर्णयः' ।। ५१।।",
            "a": "1",
            "p": 1
        },
        {
            "i": "1152",
            "n": 52,
            "s": "स्कान्देऽप्युक्तं शिवेनैव षण्मुखायैव सादरम् ।\nशिवशास्त्रेऽपि तद् ग्राह्यं भगवच्छास्त्रयोगि यत् ।। ५२।।",
            "a": "1",
            "p": 1
        },
        {
            "i": "1153",
            "n": 53,
            "s": "' परमो विष्णुरेवैकस्तज्ज्ञानं मोक्षसाधनम् ।\nशास्त्राणां निर्णयस्त्वेष तदन्यन्मोहनाय हि ।। ५३।।",
            "a": "1",
            "p": 1
        },
        {
            "i": "1154",
            "n": 54,
            "s": "ज्ञानं विना तु या मुक्तिः साम्यं च मम विष्णुना ।\nतीर्थाऽदिमात्रतो ज्ञानं ममाऽधिक्यं च विष्णुतः ।। ५४।।",
            "a": "1",
            "p": 1
        },
        {
            "i": "1155",
            "n": 55,
            "s": "अभेदश्चास्मदादीनां मुक्तानां हरिणा तथा ।\nइत्यादि सर्वं मोहाय कथ्यते पुत्र नान्यथा' ।। ५५।।",
            "a": "1",
            "p": 1
        },
        {
            "i": "1156",
            "n": 56,
            "s": "उक्तं पाद्मपुराणे च शैव एव शिवेन तु ।\nयदुक्तं हरिणा पूर्वं उमायै प्राह तद्धरः ।। ५६।।",
            "a": "1",
            "p": 1
        },
        {
            "i": "1157",
            "n": 57,
            "s": "' त्वामाराध्य तथा शम्भो ग्रहीष्यामि वरं सदा ।\nद्वापराऽदौ युगे भूत्वा कलया मानुषाऽदिषु ।। ५७।।",
            "a": "1",
            "p": 1
        },
        {
            "i": "1158",
            "n": 58,
            "s": "स्वाऽगमैः कल्पितैस्त्वं च जनान् मद्विमुखान् कुरु ।\nमां च गोपाय येन स्यात् सृष्टिरेषोत्तराधरा' ।। ५८।।",
            "a": "1",
            "p": 1
        },
        {
            "i": "1159",
            "n": 59,
            "s": "(पद्म पु\\. ६\\.७१\\.१०६\\-१०७)\nन च वैष्णवशास्त्रेषु वेदेष्वपि हरेः परः ।\nक्वचिदुक्तोऽन्यशास्त्रेषु परमो विष्णुरीरितः ।। ५९।।",
            "a": "1",
            "p": 1
        },
        {
            "i": "1160",
            "n": 60,
            "s": "निर्दोषत्वाच्च वेदानां वेदोक्तं ग्राह्यमेव हि ।\nवेदेषु च परो विष्णुः सर्वस्मादुच्यते सदा ।। ६०।।",
            "a": "1",
            "p": 1
        },
        {
            "i": "1161",
            "n": 61,
            "s": "' अस्य देवस्य मीळ्हुषो वया विष्णोर् एषस्य प्रभृथे हविर्भिः ।\nविदे हि रुद्रो रुद्रियम् महित्वं यासिष्टं वर्तिर् अश्विनाविरावत्' ।। ६१।। \\\\ % \\ऐण्{७}{०४०}{०५}\n(ऋग्वेद ७\\.४०\\.५)",
            "a": "1",
            "p": 1
        },
        {
            "i": "1162",
            "n": 62,
            "s": "' स्तुहि श्रुतं गर्तसदं युवानम् मृगं न भीमम् उपहत्नुम् उग्रम्' ।\n' यं कामये तं तम् उग्रं कृणोमि तम् ब्रह्माणं तम् ऋषिं तं सुमेधाम्' ।। ६२।।",
            "a": "1",
            "p": 1
        },
        {
            "i": "1163",
            "n": 63,
            "s": "' एको नारायण आसीन्न ब्रह्मा न च शङ्करः' ।\n' वासुदेवो वा इदमग्र आसीन्न ब्रह्मा न च शङ्करः' ।। ६३।।",
            "a": "1",
            "p": 1
        },
        {
            "i": "1164",
            "n": 64,
            "s": "' यदा पश्यः पश्यते रुग्मवर्णं कर्तारमीशं पुरुषं ब्रह्मयोनिम् ।\nतदा विद्वान् पुण्यपापे विधूय निरञ्जनः परमं साम्यमुपैति' ।। ६४।। (मु\\. उ\\. ३\\.१\\.३)",
            "a": "1",
            "p": 1
        },
        {
            "i": "1165",
            "n": 65,
            "s": "' यो वेद निहितं गुहायां परमे व्योमन् .\nसोऽश्नुते सर्वान् कामान्त्सह ब्रह्मणा विपश्चिता' ।। ६५।।\n(तै\\. उ\\. २\\.१)",
            "a": "1",
            "p": 1
        },
        {
            "i": "1166",
            "n": 66,
            "s": "' प्र घा न्व् अस्य महतो महानि सत्या सत्यस्य करणानि वोचम्' ।\n' सत्यम् एनम् अनु विश्वे मदन्ति रातिं देवस्य गृणतो मघोनः' ।। ६६।। (ऋग्वेद २\\.१५\\.१, ४\\.१७\\.५)",
            "a": "1",
            "p": 1
        },
        {
            "i": "1167",
            "n": 67,
            "s": "' यच् चिकेत सत्यम् इत् तन् न मोघं वसु स्पार्हम् उत जेतोत दाता' ।\n' सत्यः सो अस्य महिमा गृणे शवो यज्ञेषु विप्रराज्ये' ।। ६७।। \\\\ % ।। (ऋग्वेद १०\\.५५\\.६, ८\\.३\\.४)",
            "a": "1",
            "p": 1
        },
        {
            "i": "1168",
            "n": 68,
            "s": "' सत्या विष्णोर्गुणाः सर्वे सत्या जीवेशयोर्भिदा ।\nसत्यो मिथो जीवभेदः सत्यं च जगदीदृशम् ।। ६८।।",
            "a": "1",
            "p": 1
        },
        {
            "i": "1169",
            "n": 69,
            "s": "असत्यः स्वगतो भेदो विष्णोर्नान्यदसत्यकम् ।\nजगत्प्रवाहः सत्योऽयं पञ्चभेदसमन्वितः ।। ६९।।",
            "a": "1",
            "p": 1
        },
        {
            "i": "1170",
            "n": 70,
            "s": "जीवेशयोर्भिदा चैव जीवभेदः परस्परम् ।\nजडेशयोर्जडानां च जडजीवभिदा तथा ।। ७०।।",
            "a": "1",
            "p": 1
        },
        {
            "i": "1171",
            "n": 71,
            "s": "पञ्चभेदा इमे नित्याः सर्वावस्थासु सर्वशः ।\nमुक्तानां च न हीयन्ते तारतम्यं च सर्वदा ।। ७१।।",
            "a": "1",
            "p": 1
        },
        {
            "i": "1172",
            "n": 72,
            "s": "क्षितिपा मनुष्यगन्धर्वा दैवाश्च पितरश्चिराः ।\nआजानजाः कर्मजाश्च देवा इन्द्रः पुरन्दरः ।। ७२।।",
            "a": "1",
            "p": 1
        },
        {
            "i": "1173",
            "n": 73,
            "s": "रुद्रः सरस्वती वायुर्मुक्ताः शतगुणोत्तराः ।\nएको ब्रह्मा च वायुश्च वीन्द्रो रुद्रसमस्तथा ।\nएको रुद्रस्तथा शेषो न कश्चिद्वायुना समः ।। ७३।।",
            "a": "1",
            "p": 1
        },
        {
            "i": "1174",
            "n": 74,
            "s": "मुक्तेषु श्रीस्तथा वायोः सहस्रगुणिता गुणैः ।\nततोऽनन्तगुणो विष्णुर्न कश्चित् तत्समः सदा' ।। ७४।।",
            "a": "1",
            "p": 1
        },
        {
            "i": "1175",
            "n": 75,
            "s": "इत्यादि वेदवाक्यं विष्णोरुत्कर्षमेव वक्त्युच्चैः ।\nतात्पर्यं महदत्रेत्युक्तं ' यो माम्' (भ\\. गी\\. १५\\.१९) इति स्वयं तेन ।। ७५।।",
            "a": "1",
            "p": 1
        },
        {
            "i": "1176",
            "n": 76,
            "s": "' भूम्नो ज्यायस्त्वम्' (ब्र\\. सू\\. ३\\.३\\.५९) इति ह्युक्तं सूत्रेषु निर्णयात् तेन ।\nतत्प्रीत्यैव च मोक्षः प्राप्यस्तेनैव नान्येन ।। ७६।।",
            "a": "1",
            "p": 1
        },
        {
            "i": "1177",
            "n": 77,
            "s": "' नायमात्मा प्रवचनेन लभ्यो न मेधया न बहुना श्रुतेन ।\nयमेवैष वृणुते तेन लभ्यस्तस्यैष आत्मा विवृणुते तनुं स्वाम्' ।। ७७।। (क\\. उ\\. १\\.२\\.२३; मु\\. उ\\. ३\\.२\\.३)",
            "a": "1",
            "p": 1
        },
        {
            "i": "1178",
            "n": 78,
            "s": "'' विष्णुर्हि दाता मोक्षस्य वायुश्च तदनुज्ञया ।\nमोक्षो ज्ञानं च क्रमशो मुक्तिगो भोग एव च ।। ७८।।",
            "a": "1",
            "p": 1
        },
        {
            "i": "1179",
            "n": 79,
            "s": "उत्तरेषां प्रसादेन नीचानां नान्यथा भवेत् ।\nसर्वेषां च हरिर्नित्यं नियन्ता तद्वशाः परे ।। ७९।।",
            "a": "1",
            "p": 1
        },
        {
            "i": "1180",
            "n": 80,
            "s": "तारतम्यं ततो ज्ञेयं सर्वोच्चत्वं हरेस्तथा ।\nएतद्विना न कस्यापि विमुक्तिः स्यात् कथञ्चन ।। ८०।।",
            "a": "1",
            "p": 1
        },
        {
            "i": "1181",
            "n": 81,
            "s": "पञ्चभेदांश्च विज्ञाय विष्णोः स्वाभेदमेव च ।\nनिर्दोषत्वं गुणाद्रेकं ज्ञात्वा मुक्तिर्नचान्यथा ।। ८१।।",
            "a": "1",
            "p": 1
        },
        {
            "i": "1182",
            "n": 82,
            "s": "अवतारान् हरेर्ज्ञात्वा नावतारा हरेश्च ये ।\nतदावेशांस्तथा सम्यग् ज्ञात्वा मुक्तिर्नचान्यथा ।। ८२।।",
            "a": "1",
            "p": 1
        },
        {
            "i": "1183",
            "n": 83,
            "s": "सृष्टिरक्षाऽहृतिज्ञाननियत्यज्ञानबन्धनान् ।\nमोक्षं च विष्णुतस्त्वेव ज्ञात्वा मुक्तिर्नचान्यथा ।। ८३।।",
            "a": "1",
            "p": 1
        },
        {
            "i": "1184",
            "n": 84,
            "s": "वेदांश्च पञ्चरात्राणि सेतिहासपुराणकान् ।\nज्ञात्वा विष्णुपरानेव मुच्यते नान्यथा क्वचित् ।। ८४।।",
            "a": "1",
            "p": 1
        },
        {
            "i": "1185",
            "n": 85,
            "s": "माहात्म्यज्ञानपूर्वस्तु सुदृढः सर्वतोऽधिकः ।\nस्नेहो भक्तिरिति प्रोक्तः तया मुक्तिर्नचान्यथा ।। ८५।।",
            "a": "1",
            "p": 1
        },
        {
            "i": "1186",
            "n": 86,
            "s": "त्रिविधा जीवसङ्घास्तु देवमानुषदानवाः ।\nतत्र देवा मुक्तियोग्या मानुषेषूत्तमास्तथा ।। ८६।।",
            "a": "1",
            "p": 1
        },
        {
            "i": "1187",
            "n": 87,
            "s": "मध्यमा मानुषा ये तु सृतियोग्याः सदैव हि ।\nअधमा निरयायैव दानवास्तु तमोलयाः ।। ८७।।",
            "a": "1",
            "p": 1
        },
        {
            "i": "1188",
            "n": 88,
            "s": "मुक्तिर्नित्या तमश्चैव नाऽवृत्तिः पुनरेतयोः ।\nदेवानां निरयो नास्ति तमश्चापि कथञ्चन ।। ८८।।",
            "a": "1",
            "p": 1
        },
        {
            "i": "1189",
            "n": 89,
            "s": "नासुराणां तथा मुक्तिः कदाचित् केनचित् क्वचित् ।\nमानुषाणां मध्यमानां नैवैतद्द्वयमाप्यते ।। ८९।।",
            "a": "1",
            "p": 1
        },
        {
            "i": "1190",
            "n": 90,
            "s": "असुराणां तमःप्राप्तिस्तदा नियमतो भवेत् ।\nयदा तु ज्ञानिसद्भावे नैव गृह्णन्ति तत्परम् ।। ९०।।",
            "a": "1",
            "p": 1
        },
        {
            "i": "1191",
            "n": 91,
            "s": "तदा मुक्तिश्च देवानां यदा प्रत्यक्षगो हरिः ।\nस्वयोग्ययोपासनया तन्वा तद्योग्यया तथा ।। ९१।।",
            "a": "1",
            "p": 1
        },
        {
            "i": "1192",
            "n": 92,
            "s": "सर्वैर्गुणैर्ब्रह्मणा तु समुपास्यो हरिः सदा ।\nआनन्दो ज्ञः सदात्मेति ह्युपास्यो मानुषैर्हरिः ।। ९२।।",
            "a": "1",
            "p": 1
        },
        {
            "i": "1193",
            "n": 93,
            "s": "यथाक्रमं गुणोद्रेकात् तदन्यैरा विरिञ्चतः ।\nब्रह्मत्वयोग्या ऋजवो नाम देवाः पृथग्गणाः ।। ९३।।",
            "a": "1",
            "p": 1
        },
        {
            "i": "1194",
            "n": 94,
            "s": "तैरेवाप्यं पदं तत्तु नैवान्यैः साधनैरपि ।\nएवं सर्वपदानां तु योग्याः सन्ति पृथग् गणाः ।। ९४।।",
            "a": "1",
            "p": 1
        },
        {
            "i": "1195",
            "n": 95,
            "s": "तस्मादनाद्यनन्तं हि तारतम्यं चिदात्मनाम् ।\nतच्च नैवान्यथा कर्तुं शक्यं केनापि कुत्रचित् ।। ९५।।",
            "a": "1",
            "p": 1
        },
        {
            "i": "1196",
            "n": 96,
            "s": "अयोग्यमिच्छन् पुरुषः पतत्येव न संशयः ।\nतस्माद् योग्यानुसारेण सेव्यो विष्णुः सदैव हि ।। ९६।।",
            "a": "1",
            "p": 1
        },
        {
            "i": "1197",
            "n": 97,
            "s": "अच्छिद्रसेवनाच्चैव निष्कामत्वाच्च योग्यतः ।\nद्रष्टुं शक्यो हरिः सर्वैर्नान्यथा तु कथञ्चन ।। ९७।।",
            "a": "1",
            "p": 1
        },
        {
            "i": "1198",
            "n": 98,
            "s": "नियमोऽयं हरेर्यस्मान्नोल्लङ्घ्यः सर्वचेतनैः ।\nसत्यसङ्कल्पतो विष्णुर्नान्यथा च करिष्यति ।। ९८।।",
            "a": "1",
            "p": 1
        },
        {
            "i": "1199",
            "n": 99,
            "s": "दानतीर्थतपोयज्ञपूर्वाः सर्वेऽपि सर्वदा ।\nअङ्गानि हरिसेवायां भक्तिस्त्वेका विमुक्तये' ।।\nभविष्यत्पर्ववचनमित्येतदखिलं परम् ।। ९९।।",
            "a": "1",
            "p": 1
        },
        {
            "i": "11100",
            "n": 100,
            "s": "' शृण्वे वीर उग्रम्\\-उग्रं दमायन्न् अन्यम्\\-अन्यम् अतिनेनीयमानः ।\nएधमानद्विळ् उभयस्य राजा चोष्कूयते विश इन्द्रो मनुष्यान् ।। १००।। \\\\",
            "a": "1",
            "p": 1
        },
        {
            "i": "11101",
            "n": 101,
            "s": "परा पूर्वेषां सख्या वृणक्ति वितर्तुराणो अपरेभिर् एति ।\nअनानुभूतीर् अवधून्वानः पूर्वीर् इन्द्रः शरदस् तर्तरीति' ।। १०१।। (ऋग्वेद ६\\.४७\\.१६\\-१७)",
            "a": "1",
            "p": 1
        },
        {
            "i": "11102",
            "n": 102,
            "s": "' तमेवं विद्वानमृत इह भवति नान्यः पन्था अयनाय विद्यते' ।\n' तमेव विदित्वाऽति मृत्युमेति नान्यः पन्था विद्यतेऽयनाय' ।। १०२।।",
            "a": "1",
            "p": 1
        },
        {
            "i": "11103",
            "n": 103,
            "s": "तमेवं विद्वानमृत इह भवति नान्यः पन्था अयनाय विद्यते\n(तै\\. आ\\. ३\\.१२\\.१७, श्वे\\. उ\\. ३\\.८)\n' यस्य देवे परा भक्तिर्यथादेवे तथा गुरौ ।\nतस्यैते कथिता ह्यर्थाः प्रकाशन्ते महात्मनः' ।। १०३।।\n(श्वे\\. उ\\. ६\\.२३)",
            "a": "1",
            "p": 1
        },
        {
            "i": "11104",
            "n": 104,
            "s": "' भक्त्यर्थान्यखिलान्येव भक्तिर्मोक्षाय केवला ।\nमुक्तानामपि भक्तिर्हि नित्यानन्दस्वरूपिणी ।। १०४।।",
            "a": "1",
            "p": 1
        },
        {
            "i": "11105",
            "n": 105,
            "s": "ज्ञानपूर्वः परः स्नेहो नित्यो भक्तिरितीर्यते'।\nइत्यादि वेदवचनं साधनप्रविधायकम् ।। १०५।।",
            "a": "1",
            "p": 1
        },
        {
            "i": "11106",
            "n": 106,
            "s": "' निश्शेषधर्मकर्ताऽप्यभक्तस्ते नरके हरे।\nसदा तिष्ठति भक्तश्चेद् ब्रह्महाऽपि विमुच्यते' ।। १०६।।",
            "a": "1",
            "p": 1
        },
        {
            "i": "11107",
            "n": 107,
            "s": "' धर्मो भवत्यधर्मोऽपि कृतो भक्तैस्तवाऽच्युत ।\nपापं भवति धर्मोऽपि यो न भक्तैः कृतो हरे' ।। १०७।।",
            "a": "1",
            "p": 1
        },
        {
            "i": "11108",
            "n": 108,
            "s": "' भक्त्या त्वनन्यया शक्य अहमेवंविधोऽर्जुन ।\nज्ञातुं द्रष्टुं च तत्त्वेन प्रवेष्टुं च परन्तप' ।। १०८।। (भ\\. गी\\. ११.५४)",
            "a": "1",
            "p": 1
        },
        {
            "i": "11109",
            "n": 109,
            "s": "' अनादिद्वेषिणो दैत्या विष्णौ द्वेषो विवर्धितः ।\nतमस्यन्धे पातयति दैत्यानन्ते विनिश्चयात् ।। १०९।।",
            "a": "1",
            "p": 1
        },
        {
            "i": "11110",
            "n": 110,
            "s": "पूर्णदुःखात्मको द्वेषः सोऽनन्तो ह्यवतिष्ठते ।\nपतितानां तमस्यन्धे निःशेषसुखवर्जिते ।। ११०।।",
            "a": "1",
            "p": 1
        },
        {
            "i": "11111",
            "n": 111,
            "s": "जीवाभेदो निर्गुणत्वं अपूर्णगुणता तथा ।\nसाम्याधिक्ये तदन्येषां भेदस्तद्गत एव च ।। १११।।",
            "a": "1",
            "p": 1
        },
        {
            "i": "11112",
            "n": 112,
            "s": "प्रादुर्भावविपर्यासस्तद्भक्तद्वेष एव च ।\nतत्प्रमाणस्य निन्दा च द्वेषा एतेऽखिला मताः ।। ११२।।",
            "a": "1",
            "p": 1
        },
        {
            "i": "11113",
            "n": 113,
            "s": "एतैर्विहीना या भक्तिः सा भक्तिरिति निश्चिता ।\nअनादिभक्तिर्देवानां क्रमाद् वृद्धिं गतैव सा ।। ११३।।",
            "a": "1",
            "p": 1
        },
        {
            "i": "11114",
            "n": 114,
            "s": "अपरोक्षदृशेर्हेतुर्मुक्तिहेतुश्च सा पुनः ।\nसैवाऽनन्दस्वरूपेण नित्या मुक्तेषु तिष्ठति ।। ११४।।",
            "a": "1",
            "p": 1
        },
        {
            "i": "11115",
            "n": 115,
            "s": "यथा शौक्ल्यादिकं रूपं गोर्भवत्येव सर्वदा ।\nसुखज्ञानादिकं रूपं एवं भक्तेर्न चान्यथा ।। ११५।।",
            "a": "1",
            "p": 1
        },
        {
            "i": "11116",
            "n": 116,
            "s": "भक्त्यैव तुष्टिमभ्येति विष्णुर्नान्येन केनचित् ।\nस एव मुक्तिदाता च भक्तिस्तत्रैककारणम् ।। ११६।।",
            "a": "1",
            "p": 1
        },
        {
            "i": "11117",
            "n": 117,
            "s": "ब्रह्मादीनां च मुक्तानां तारतम्ये तु कारणम् ।\nतारतम्यस्थिताऽनादिनित्या भक्तिर्न चेतरत् ।। ११७।।",
            "a": "1",
            "p": 1
        },
        {
            "i": "11118",
            "n": 118,
            "s": "मानुषेष्वधमाः किञ्चिद् द्वेषयुक्ताः सदा हरौ ।\nदुःखनिष्ठास्ततस्तेऽपि नित्यमेव न संशयः ।। ११८।।",
            "a": "1",
            "p": 1
        },
        {
            "i": "11119",
            "n": 119,
            "s": "मध्यमा मिश्रभूतत्वान्नित्यं मिश्रफलाः स्मृताः ।\nकिञ्चिद्भक्तियुता नित्यं उत्तमास्तेन मोक्षिणः ।। ११९।।",
            "a": "1",
            "p": 1
        },
        {
            "i": "11120",
            "n": 120,
            "s": "ब्रह्मणः परमा भक्तिः सर्वेभ्यः परमस्ततः' ।\nइत्यादीनि च वाक्यानि पुराणेषु पृथक् पृथक् ।। १२०।।",
            "a": "1",
            "p": 1
        },
        {
            "i": "11121",
            "n": 121,
            "s": "' षण्णवत्यङ्गुलो यस्तु न्यग्रोधपरिमण्डलः ।\nसप्तपादश्चतुर्हस्तो द्वात्रिंशल्लक्षणैर्युतः ।। असंशयः संशयच्छिद् गुरुरुक्तो मनीषिभिः ।। १२१।।",
            "a": "1",
            "p": 1
        },
        {
            "i": "11122",
            "n": 122,
            "s": "तस्माद् ब्रह्मा गुरुर्मुख्यः सर्वेषामेव सर्वदा ।\nअन्येऽपि स्वात्मनो मुख्याः क्रमाद् गुरव ईरिताः ।। १२२।।",
            "a": "1",
            "p": 1
        },
        {
            "i": "11123",
            "n": 123,
            "s": "क्रमाल्लक्षणहीनाश्च लक्षणालक्षणैः समाः ।\nमानुषा मध्यमाः सम्यग् दुर्लक्षणयुतः कलिः ।। १२३।।",
            "a": "1",
            "p": 1
        },
        {
            "i": "11124",
            "n": 124,
            "s": "सम्यग्लक्षणसम्पन्नो यद् दद्यात् सुप्रसन्नधीः ।\nशिष्याय सत्यं भवति तत्सर्वं नात्र संशयः ।। १२४।।",
            "a": "1",
            "p": 1
        },
        {
            "i": "11125",
            "n": 125,
            "s": "अगम्यत्वाद्धरिस्तस्मिन्नाविष्टो मुक्तिदो भवेत् ।\nनातिप्रसन्नहृदयो यद् दद्याद् गुरुरप्यसौ ।।\nन तत् सत्यं भवेत् तस्माद् अर्चनीयो गुरुः सदा ।। १२५।।",
            "a": "1",
            "p": 1
        },
        {
            "i": "11126",
            "n": 126,
            "s": "स्वावराणां गुरुत्वं तु भवेत् कारणतः क्वचित् ।\nमर्यादार्थं तेऽपि पूज्या न तु यद्वत् परो गुरुः' ।।\nइत्येतत् पञ्चरात्रोक्तं पुराणेष्वनुमोदितम् ।। १२६।।",
            "a": "1",
            "p": 1
        },
        {
            "i": "11127",
            "n": 127,
            "s": "' यदा मुक्तिप्रदानस्य स्वयोग्यं पश्यति ध्रुवम् ।\nरूपं हरेस्तदा तस्य सर्वपापानि भस्मसात् ।। १२७।।",
            "a": "1",
            "p": 1
        },
        {
            "i": "11128",
            "n": 128,
            "s": "यान्ति पूर्वाण्युत्तराणि न श्लेषं यान्ति कानिचित् ।\nमोक्षश्च नियतस्तस्मात् स्वयोग्यहरिदर्शने' ।। १२८।।",
            "a": "1",
            "p": 1
        },
        {
            "i": "11129",
            "n": 129,
            "s": "भविष्यत्पर्ववचनमित्येतत् सूत्रगं तथा ।\nश्रुतिश्च तत्परा तद्वत् ' तद्यथा' (छा\\. उ\\. ४\\.१४\\.३) इत्यवदत् स्फुटम् ।। १२९।।",
            "a": "1",
            "p": 1
        },
        {
            "i": "11130",
            "n": 130,
            "s": "' मुक्तास्तु मानुषा देवान् देवा इन्द्रं स शङ्करम् ।\nस ब्रह्माणं क्रमेणैव तेन यान्त्यखिला हरिम् ।। १३०।।",
            "a": "1",
            "p": 1
        },
        {
            "i": "11131",
            "n": 131,
            "s": "उत्तरोत्तरवश्याश्च मुक्ता रुद्रपुरस्सराः ।\nनिर्दोषा नित्यसुखिनः पुनरावृत्तिवर्जिताः ।\nस्वेच्छयैव रमन्तेऽत्र नानिष्टं तेषु किञ्चन ।। १३१।।",
            "a": "1",
            "p": 1
        },
        {
            "i": "11132",
            "n": 132,
            "s": "असुराः कलिपर्यन्ता एवं दुःखोत्तरोत्तराः ।\nकलिर्दुःखाधिकस्तेषु तेऽप्येवं ब्रह्मवद् गणाः ।। १३२।।",
            "a": "1",
            "p": 1
        },
        {
            "i": "11133",
            "n": 133,
            "s": "तथाऽन्येऽप्यसुराः सर्वे गणा योग्यतया सदा ।\nब्रह्मैवं सर्वजीवेभ्यः सदा सर्वगुणाधिकः ।। १३३।।",
            "a": "1",
            "p": 1
        },
        {
            "i": "11134",
            "n": 134,
            "s": "मुक्तोऽपि सर्वमुक्तानां आधिपत्ये स्थितः सदा ।\nआश्रयस्तस्य भगवान् सदा नारायणः प्रभुः' ।। १३४।।",
            "a": "1",
            "p": 1
        },
        {
            "i": "11135",
            "n": 135,
            "s": "इति ऋग्यजुःसामाथर्वपञ्चरात्रेतिहासतः ।\nपुराणेभ्यस्तथाऽन्येभ्यः शास्त्रेभ्यो निर्णयः कृतः ।। १३५।।",
            "a": "1",
            "p": 1
        },
        {
            "i": "11136",
            "n": 136,
            "s": "विष्ण्वाज्ञयैव विदुषा तत्प्रसादबलोन्नतेः ।\nआनन्दतीर्थमुनिना पूर्णप्रज्ञाभिधायुजा ।। १३६।।",
            "a": "1",
            "p": 1
        },
        {
            "i": "11137",
            "n": 137,
            "s": "तात्पर्यं शास्त्राणां सर्वेषां उत्तमं मया प्रोक्तम् ।\nप्राप्यानुज्ञां विष्णोरेतज्ज्ञात्वैव विष्णुराप्योऽसौ ।। १३७।।",
            "a": "1",
            "p": 1
        },
        {
            "i": "2101",
            "n": 1,
            "s": "औं ।। जयति हरिरचिन्त्यः सर्वदेवैकवन्द्यः परमगुरुरभीष्टावाप्तिदः सज्जनानाम् ।\nनिखिलगुणगणार्णो नित्यनिर्मुक्तदोषः सरसिजनयनोऽसौ श्रीपतिर्मानदो नः ।। २\\.१।।",
            "a": "2",
            "p": 1
        },
        {
            "i": "2102",
            "n": 2,
            "s": "उक्तः पूर्वेऽध्याये शास्त्राणां निर्णयः परो दिव्यः ।\nश्रीमद्भारतवाक्यान्येतैरेवाध्यवस्यन्ते ।। २\\.२।।",
            "a": "2",
            "p": 1
        },
        {
            "i": "2103",
            "n": 3,
            "s": "क्वचिद् ग्रन्थान् प्रक्षिपन्ति क्वचिदन्तरितानपि ।\nकुर्युः क्वचिच्च व्यत्यासं प्रमादात् क्वचिदन्यथा ।। २\\.३।।",
            "a": "2",
            "p": 1
        },
        {
            "i": "2104",
            "n": 4,
            "s": "अनुत्सन्ना अपि ग्रन्था व्याकुला इति सर्वशः ।\nउत्सन्नाः प्रायशः सर्वे कोट्यंशोऽपि न वर्तते ।। २\\.४।।",
            "a": "2",
            "p": 1
        },
        {
            "i": "2105",
            "n": 5,
            "s": "ग्रन्थोऽप्येवं विलुळितः किम्वर्थो देवदुर्गमः ।\nकलावेवं व्याकुलिते निर्णयाय प्रचोदितः ।। २\\.५।।",
            "a": "2",
            "p": 1
        },
        {
            "i": "2106",
            "n": 6,
            "s": "हरिणा निर्णयान् वच्मि विजानंस्तत्प्रसादतः ।\nशास्त्रान्तराणि सञ्जानन् वेदांश्चास्य प्रसादतः ।। २\\.६।।",
            "a": "2",
            "p": 1
        },
        {
            "i": "2107",
            "n": 7,
            "s": "देशे देशे तथा ग्रन्थान् दृष्ट्वा चैव पृथग्विधान् ।\nयथा स भगवान् व्यासः साक्षान्नारायणः प्रभुः ।। २\\.७।।",
            "a": "2",
            "p": 1
        },
        {
            "i": "2108",
            "n": 8,
            "s": "जगाद भारताद्येषु तथा वक्ष्ये तदीक्षया ।\nसङ्क्षेपात् सर्वशास्त्रार्थं भारतार्थानुसारतः ।\nनिर्णयः सर्वशास्त्राणां भारतं परिकीर्तितम् ।। २\\.८।।",
            "a": "2",
            "p": 1
        },
        {
            "i": "2109",
            "n": 9,
            "s": "' भारतं सर्ववेदाश्च तुलामारोपिताः पुरा ।\nदेवैर्ब्रह्मादिभिः सर्वैरृषिभिश्च समन्वितैः ।\nव्यासस्यैवाऽज्ञया तत्र त्वत्यरिच्यत भारतम्' ।। २\\.९।।",
            "a": "2",
            "p": 1
        },
        {
            "i": "2110",
            "n": 10,
            "s": "' महत्वाद् भारवत्वाच्च महाभारतमुच्यते ।\nनिरुक्तमस्य यो वेद सर्वपापैः प्रमुच्यते' ।। २\\.१०।। (महा\\. १\\.१\\.२०९ \\अस्त्)",
            "a": "2",
            "p": 1
        },
        {
            "i": "2111",
            "n": 11,
            "s": "' निर्णयः सर्वशास्त्राणां सदृष्टान्तो हि भारते ।\nकृतो विष्णुवशत्वं हि ब्रह्मादीनां प्रकाशितम् ।। २\\.११।।",
            "a": "2",
            "p": 1
        },
        {
            "i": "2112",
            "n": 12,
            "s": "यतः कृष्णवशे सर्वे भीमाद्याः सम्यगीरिताः ।\nसर्वेषां ज्ञानदो विष्णुर्यशोदातेति चोदितः ।। २\\.१२।।",
            "a": "2",
            "p": 1
        },
        {
            "i": "2113",
            "n": 13,
            "s": "यस्माद्व्यासात्मना तेषां भारते यश ऊचिवान् ।\nज्ञानदश्च शुकादीनां ब्रह्मरुद्रादिरूपिणाम् ।। २\\.१३।।",
            "a": "2",
            "p": 1
        },
        {
            "i": "2114",
            "n": 14,
            "s": "ब्रह्माधिकश्च देवेभ्यः शेषाद्रुद्रादपीरितः ।\nप्रियश्च विष्णोः सर्वेभ्य इति भीमनिदर्शनात् ।। २\\.१४।।",
            "a": "2",
            "p": 1
        },
        {
            "i": "2115",
            "n": 15,
            "s": "भूभारहारिणो विष्णोः प्रधानाङ्गं हि मारुतिः ।\nमागधादिवधादेव दुर्योधनवधादपि ।। २\\.१५।।",
            "a": "2",
            "p": 1
        },
        {
            "i": "2116",
            "n": 16,
            "s": "यो य एव बलज्येष्ठः क्षत्रियेषु स उत्तमः ।\nअङ्गं चेद्विष्णुकार्येषु तद्भक्त्यैव न चान्यथा ।। २\\.१६।।",
            "a": "2",
            "p": 1
        },
        {
            "i": "2117",
            "n": 17,
            "s": "बलं नैसर्गिकं तच्चेद्वरास्त्रादेस्तदन्यथा ।\nअन्यावेशनिमित्तं चेद्बलमन्यात्मकं हि तत् ।। २\\.१७।।",
            "a": "2",
            "p": 1
        },
        {
            "i": "2118",
            "n": 18,
            "s": "देवेषु बलिनामेव भक्तिज्ञाने न चान्यथा ।\nस एव च प्रियो विष्णोर्नान्यथा तु कथञ्चन ।। २\\.१८।।",
            "a": "2",
            "p": 1
        },
        {
            "i": "2119",
            "n": 19,
            "s": "तस्माद्यो यो बलज्येष्ठः स गुणज्येष्ठ एव च ।\nबलं हि क्षत्रिये व्यक्तं ज्ञायते स्थूलदृष्टिभिः ।। २\\.१९।।",
            "a": "2",
            "p": 1
        },
        {
            "i": "2120",
            "n": 20,
            "s": "ज्ञानादयो गुणा यस्माज्ज्ञायन्ते सूक्ष्मदृष्टिभिः ।\nतस्माद्यत्र बलं तत्र विज्ञातव्या गुणाः परे ।। २\\.२०।।",
            "a": "2",
            "p": 1
        },
        {
            "i": "2121",
            "n": 21,
            "s": "देवेष्वेव न चान्येषु वासुदेवप्रतीपतः ।\nक्षत्रादन्येष्वपि बलं प्रमाणं यत्र केशवः ।\nप्रवृत्तो दुष्टनिधने ज्ञानकार्ये तथैव च ।। २\\.२१ ।।",
            "a": "2",
            "p": 1
        },
        {
            "i": "2122",
            "n": 22,
            "s": "अन्यत्र ब्राह्मणानां तु प्रमाणं ज्ञानमेव हि ।\nक्षत्रियाणां बलं चैव सर्वेषां विष्णुकार्यता ।। २\\.२२।।",
            "a": "2",
            "p": 1
        },
        {
            "i": "2123",
            "n": 23,
            "s": "कृष्णरामादिरूपेषु बलकार्यो जनार्दनः ।\nदत्तव्यासादिरूपेषु ज्ञानकार्यस्तथा प्रभुः ।। २\\.२३।।",
            "a": "2",
            "p": 1
        },
        {
            "i": "2124",
            "n": 24,
            "s": "मत्स्यकूर्मवराहाश्च सिंहवामनभार्गवाः ।\nराघवः कृष्णबुद्धौ च कृष्णद्वैपायनस्तथा ।। २\\.२४।।",
            "a": "2",
            "p": 1
        },
        {
            "i": "2125",
            "n": 25,
            "s": "कपिलो दत्त ऋषभौ शिंशुमारो रुचेः सुतः ।\nनारायणो हरिः कृष्णस्तापसो मनुरेव च ।। २\\.२५।।",
            "a": "2",
            "p": 1
        },
        {
            "i": "2126",
            "n": 26,
            "s": "महिदासस्तथा हंसः स्त्रीरूपो हयशीर्षवान् ।\nतथैव वडवावक्त्रः कल्की धन्वन्तरिः प्रभुः ।। २\\.२६।।",
            "a": "2",
            "p": 1
        },
        {
            "i": "2127",
            "n": 27,
            "s": "इत्याद्याः केवलो विष्णुर्नैषां भेदः कथञ्चन ।\nन विशेषो गुणैः सर्वैर्बलज्ञानादिभिः क्वचित् ।। २\\.२७।।",
            "a": "2",
            "p": 1
        },
        {
            "i": "2128",
            "n": 28,
            "s": "श्रीब्रह्मरुद्रशेषाश्च वीन्द्रेन्द्रो काम एव च ।\nकामपुत्रोऽनिरुद्धश्च सूर्यश्चन्द्रो बृहस्पतिः ।। २\\.२८।।",
            "a": "2",
            "p": 1
        },
        {
            "i": "2129",
            "n": 29,
            "s": "धर्म एषां तथा भार्या दक्षाद्या मनवस्तथा ।\nमनुपुत्राश्च ऋषयो नारदः पर्वतस्तथा ।। २\\.२९।।",
            "a": "2",
            "p": 1
        },
        {
            "i": "2130",
            "n": 30,
            "s": "कश्यपः सनकाद्याश्च वह्न्याद्याश्चैव देवताः ।\nभरतः कार्तवीर्यश्च वैन्याद्याश्चक्रवर्तिनः ।। २\\.३०।।",
            "a": "2",
            "p": 1
        },
        {
            "i": "2131",
            "n": 31,
            "s": "गयश्च लक्ष्मणाद्याश्च त्रयो रोहिणिनन्दनः ।\nप्रद्युम्नो रौक्मिणेयश्च तत्पुत्रश्चानिरुद्धकः ।। २\\.३१ ।।",
            "a": "2",
            "p": 1
        },
        {
            "i": "2132",
            "n": 32,
            "s": "नरः फल्गुन इत्याद्या विशेषावेशिनो हरेः ।\nवालि साम्बादयश्चैव किञ्चिदावेशिनो हरेः ।। २\\.३२।।",
            "a": "2",
            "p": 1
        },
        {
            "i": "2133",
            "n": 33,
            "s": "तस्माद्बलप्रवृत्तस्य रामकृष्णात्मनो हरेः ।\nअन्तरङ्गं हनूमांश्च भीमस्तत्कार्यसाधकौ ।। २\\.३३।।",
            "a": "2",
            "p": 1
        },
        {
            "i": "2134",
            "n": 34,
            "s": "ब्रह्मात्मको यतो वायुः पदं ब्राह्ममगात् पुरा ।\nवायोरन्यस्य न ब्राह्मं पदं तस्मात् स एव सः ।। २\\.३४।।",
            "a": "2",
            "p": 1
        },
        {
            "i": "2135",
            "n": 35,
            "s": "यत्र रूपं तत्र गुणाः भक्त्याद्यास्त्रीषु नित्यशः ।\nरूपं हि स्थूलदृष्टीनां दृश्यं व्यक्तं ततो हि तत् ।। २\\.३५।।",
            "a": "2",
            "p": 1
        },
        {
            "i": "2136",
            "n": 36,
            "s": "प्रायो वेत्तुं न शक्यन्ते भक्त्याद्यास्त्रीषु यत् ततः ।\nयासां रूपं गुणास्तासां भक्त्याद्या इति निश्चयः ।। २\\.३६।।",
            "a": "2",
            "p": 1
        },
        {
            "i": "2137",
            "n": 37,
            "s": "तच्च नैसर्गिकं रूपं द्वात्रिंशल्लक्षणैर्युतम् ।\nनालक्षणं वपुर्मात्रं गुणहेतुः कथञ्चन ।। २\\.३७।।",
            "a": "2",
            "p": 1
        },
        {
            "i": "2138",
            "n": 38,
            "s": "आसुरीणां वरादेस्तु वपुर्मात्रं भविष्यति ।\nन लक्षणान्यतस्तासां नैव भक्तिः कथञ्चन ।। २\\.३८।।",
            "a": "2",
            "p": 1
        },
        {
            "i": "2139",
            "n": 39,
            "s": "तस्माद् रूपगुणोदारा जानकी रुग्मिणी तथा ।\nसत्यभामेत्यादिरूपा श्रीः सर्वपरमा मता ।। २\\.३९।।",
            "a": "2",
            "p": 1
        },
        {
            "i": "2140",
            "n": 40,
            "s": "ततः पश्चाद् द्रौपदी च सर्वाभ्यो रूपतो वरा ।\nभूभारक्षपणे साक्षादङ्गं भीमवदीशितुः ।। २\\.४०।।",
            "a": "2",
            "p": 1
        },
        {
            "i": "2141",
            "n": 41,
            "s": "हन्ता च वैरहेतुश्च भीमः पापजनस्य तु । द्रौपदी वैरहेतुः सा तस्माद् भीमादनन्तरा ॥ २\\.४१॥",
            "a": "2",
            "p": 1
        },
        {
            "i": "2142",
            "n": 42,
            "s": "बलदेवस्ततः पश्चात् ततः पश्चाच्च फल्गुनः । नरावेशादन्यथा तु द्रौणिः पश्चात् ततोऽपरे ॥ २\\.४२॥",
            "a": "2",
            "p": 1
        },
        {
            "i": "2143",
            "n": 43,
            "s": "रामवज्जाम्बवत्याद्याः षट् ततो रेवती तथा । लक्ष्मणो हनुमत्पश्चात् ततो भरतवालिनौ । शत्रुघ्नस्तु ततः पश्चात् सुग्रीवाद्यास्ततोऽवराः ॥ २\\.४३॥",
            "a": "2",
            "p": 1
        },
        {
            "i": "2144",
            "n": 44,
            "s": "रामकार्यं तु यैः सम्यक् स्वयोग्यं न कृतं पुरा । तैः पूरितं तत् कृष्णाय बीभत्स्वाद्यैः समन्ततः ॥ २\\.४४॥",
            "a": "2",
            "p": 1
        },
        {
            "i": "2145",
            "n": 45,
            "s": "अधिकं यैः कृतं तत्र तैरूनं कृतमत्र तत् । कर्णाद्यैरधिकं यैस्तु प्रादुर्भावद्वये कृतम् । विविदाद्यैर्हि तैः पश्चाद् विप्रतीपं कृतं हरेः ॥ २\\.४५॥",
            "a": "2",
            "p": 1
        },
        {
            "i": "2146",
            "n": 46,
            "s": "प्रादुर्भावद्वये ह्यस्मिन् सर्वेषां निर्णयः कृतः । नैतयोरकृतं किञ्चिच्छुभं वा यदि वाऽशुभम् । अन्यत्र पूर्यते क्वापि तस्मादत्रैव निर्णयः ॥ २\\.४६॥",
            "a": "2",
            "p": 1
        },
        {
            "i": "2147",
            "n": 47,
            "s": "पश्चात्तनत्वात् कृष्णस्य वैशेष्यात् तत्र निर्णयः । प्रादुर्भावमिमं यस्माद् गृहीत्वा भारतं कृतम् ॥ २\\.४७॥",
            "a": "2",
            "p": 1
        },
        {
            "i": "2148",
            "n": 48,
            "s": "उक्ता रामकथाऽप्यस्मिन् मार्कण्डेयसमास्यया । तस्माद् यद् भारते नोक्तं तद्धि नैवास्ति कुत्रचित् । अत्रोक्तं सर्वशास्त्रेषु नहि सम्यगुदाहृतम्' ॥ २\\.४८॥",
            "a": "2",
            "p": 1
        },
        {
            "i": "2149",
            "n": 49,
            "s": "इत्यादि कथितं सर्वं ब्रह्माण्डे हरिणा स्वयम् । मार्कण्डेयेऽपि कथितं भारतस्य प्रशंसनम् ॥ २\\.४९॥",
            "a": "2",
            "p": 1
        },
        {
            "i": "2150",
            "n": 50,
            "s": "' देवतानां यथा व्यासो द्विपदां ब्राह्मणो वरः । आयुधानां यथा वज्रमोषधीनां यथा यवाः । तथैव सर्वशास्त्राणां महाभारतमुत्तमम्' ॥ २\\.५०॥",
            "a": "2",
            "p": 1
        },
        {
            "i": "2151",
            "n": 51,
            "s": "वायुप्रोक्तेऽपि तत् प्रोक्तं भारतस्य प्रशंसनम् । ' कृष्णद्वैपायनं व्यासं विद्धि नारायणं प्रभुम् । को ह्यन्यः पुण्डरीकाक्षान्महाभारतकृद् भवेत्' ॥ २\\.५१॥",
            "a": "2",
            "p": 1
        },
        {
            "i": "2152",
            "n": 52,
            "s": "(पद्म पु\\. १\\.१\\.४३\\-४४; विष्णु पु\\. ३\\.४\\-५; महा\\. १२\\.३३४\\.९ \\) एवं हि सर्वशास्त्रेषु पृथक् पृथगुदीरितम् । उक्तोऽर्थः सर्व एवायं माहात्म्यक्रमपूर्वकः ॥ २\\.५२॥",
            "a": "2",
            "p": 1
        },
        {
            "i": "2153",
            "n": 53,
            "s": "भारतेऽपि यथा प्रोक्तो निर्णयोऽयं क्रमेण तु । तथा प्रदर्शयिष्यामस्तद्वाक्यैरेव सर्वशः ॥ २\\.५३॥",
            "a": "2",
            "p": 1
        },
        {
            "i": "2154",
            "n": 54,
            "s": "' नारायणं सुरगुरुं जगदेकनाथं भक्तप्रियं सकललोकनमस्कृतं च । त्रैगुण्यवर्जितमजं विभुमाद्यमीशं वन्दे भवघ्नममरासुरसिद्धवन्द्यम्' ॥ २\\.५४॥",
            "a": "2",
            "p": 1
        },
        {
            "i": "2155",
            "n": 55,
            "s": "ज्ञानप्रदः स भगवान् कमलाविरिञ्चशर्वादिपूर्वजगतो निखिलाद्वरिष्ठः । भक्त्यैव तुष्यति हरिप्रवणत्वमेव सर्वस्य धर्म इति पूर्वविभागसंस्थः ॥ २\\.५५॥",
            "a": "2",
            "p": 1
        },
        {
            "i": "2156",
            "n": 56,
            "s": "निर्दोषकः सृतिविहीन उदारपूर्णसंविद्गुणः प्रथमकृत् सकलात्मशक्तिः । मोक्षैकहेतुरसुरूपसुरैश्च मुक्तैर्वन्द्यः स एक इति चोक्तमथोत्तरार्धे ॥ २\\.५६॥",
            "a": "2",
            "p": 1
        },
        {
            "i": "2157",
            "n": 57,
            "s": "नम्यत्वमुक्तमुभयत्र यतस्ततोऽस्य मुक्तैरमुक्तिगगणैश्च विनम्यतोक्ता । इत्थं हि सर्वगुणपूर्तिरमुष्य विष्णोः प्रस्ताविता प्रथमतः प्रतिजानतैव ॥ २\\.५७॥",
            "a": "2",
            "p": 1
        },
        {
            "i": "2158",
            "n": 58,
            "s": "' कृष्णो यज्ञैरिज्यते सोमपूतैः कृष्णो वीरैरिज्यते विक्रमद्भिः । कृष्णो वन्यैरिज्यते सम्मृशानैः कृष्णो मुक्तैरिज्यते वीतमोहैः' ॥ २\\.५८॥",
            "a": "2",
            "p": 1
        },
        {
            "i": "2159",
            "n": 59,
            "s": "सृष्टा ब्रह्मादयो देवा निहता येन दानवाः । तस्मै देवादिदेवाय नमस्ते शार्ङ्गधारिणे ॥ २\\.५९॥",
            "a": "2",
            "p": 1
        },
        {
            "i": "2160",
            "n": 60,
            "s": "स्रष्टृत्वं देवानां मुक्तिस्रष्टृत्वमुच्यते नान्यत् । उत्पत्तिर्दैत्यानामपि यस्मात् सम्मिता विशेषोऽयम् ॥ २\\.६०॥",
            "a": "2",
            "p": 1
        },
        {
            "i": "2161",
            "n": 61,
            "s": "अथ च दैत्यहतिस्तमसि स्थिरा नियतसंस्थितिरेव न चान्यथा । तनुविभागकृतिः सकलेष्वियं नहि विशेषकृता सुरदैत्यगा ॥ २\\.६१॥",
            "a": "2",
            "p": 1
        },
        {
            "i": "2162",
            "n": 62,
            "s": "तमिममेव सुरासुरसञ्चये हरिकृतं प्रविशेषमुदीक्षितुम् । प्रतिविभज्य च भीमसुयोधनौ स्वपरपक्षभिदा कथिता कथा ॥ २\\.६२॥",
            "a": "2",
            "p": 1
        },
        {
            "i": "2163",
            "n": 63,
            "s": "' नमो भगवते तस्मै व्यासायामिततेजसे । यस्य प्रसादाद् वक्ष्यामि नारायणकथामिमाम् ॥ २\\.६३॥",
            "a": "2",
            "p": 1
        },
        {
            "i": "2164",
            "n": 64,
            "s": "वासुदेवस्तु भगवान् कीर्तितोऽत्र सनातनः । प्रतिबिम्बमिवाऽदर्शे यं पश्यन्त्यात्मनि स्थितम् ॥ २\\.६४॥",
            "a": "2",
            "p": 1
        },
        {
            "i": "2165",
            "n": 65,
            "s": "नास्ति नारायणसमं न भूतं न भविष्यति । एतेन सत्यवाक्येन सर्वार्थान् साधयाम्यहम्' ॥ २\\.६५॥",
            "a": "2",
            "p": 1
        },
        {
            "i": "2166",
            "n": 66,
            "s": "आद्यन्तयोरित्यवदत् स यस्माद् व्यासात्मको विष्णुरुदारशक्तिः । तस्मात् समस्ता हरिसद्गुणानां निर्णीतये भारतगा कथैषा ॥ २\\.६६॥",
            "a": "2",
            "p": 1
        },
        {
            "i": "2167",
            "n": 67,
            "s": "' सत्यं सत्यं पुनः सत्यमुद्धृत्य भुजमुच्यते । वेदशास्त्रात् परं नास्ति न दैवं केशवात् परम्' ॥ २\\.६७॥",
            "a": "2",
            "p": 1
        },
        {
            "i": "2168",
            "n": 68,
            "s": "' आलोड्य सर्वशास्त्राणि विचार्य च पुनः पुनः । इदमेकं सुनिष्पन्नं ध्येयो नारायणः सदा' ॥ २\\.६८॥",
            "a": "2",
            "p": 1
        },
        {
            "i": "2169",
            "n": 69,
            "s": "' स्मर्तव्यः सततं विष्णुर्विस्मर्तव्यो न जातुचित् । सर्वे विधिनिषेधाः स्युरेतयोरेव किङ्कराः' ॥ २\\.६९॥",
            "a": "2",
            "p": 1
        },
        {
            "i": "2170",
            "n": 70,
            "s": "' को हि तं वेदितुं शक्तो यो न स्यात् तद्विधोऽपरः । तद्विधश्चापरो नास्ति तस्मात् तं वेद सः स्वयम् ॥ २\\.७०॥",
            "a": "2",
            "p": 1
        },
        {
            "i": "2171",
            "n": 71,
            "s": "को हि तं वेदितुं शक्तो नारायणमनामयम् । ऋते सत्यवतीसूनोः कृष्णाद् वा देवकीसुतात् ॥ २\\.७१॥",
            "a": "2",
            "p": 1
        },
        {
            "i": "2172",
            "n": 72,
            "s": "अप्रमेयोऽनियोज्यश्च स्वयं कामगमो वशी । मोदत्येष सदा भूतैर्बालः क्रीडनकैरिव ॥ २\\.७२॥",
            "a": "2",
            "p": 1
        },
        {
            "i": "2173",
            "n": 73,
            "s": "न प्रमातुं महाबाहुः शक्योऽयं मधुसूदनः । परमात् परमेतस्माद् विश्वरूपान्न विद्यते ॥ २\\.७३॥",
            "a": "2",
            "p": 1
        },
        {
            "i": "2174",
            "n": 74,
            "s": "वसुदेवसुतो नायं नायं गर्भेऽवसत् प्रभुः । नायं दशरथाज्जातो न चापि जमदग्नितः ॥ २\\.७४॥",
            "a": "2",
            "p": 1
        },
        {
            "i": "2175",
            "n": 75,
            "s": "जायते नैव कुत्रापि म्रियते कुत एव तु । न वेध्यो मुह्यते नायं बद्ध्यते नैव केनचित् । कुतो दुःखं स्वतन्त्रस्य नित्यानन्दैकरूपिणः ॥ २\\.७५॥",
            "a": "2",
            "p": 1
        },
        {
            "i": "2176",
            "n": 76,
            "s": "ईशन्नपि हि देवेशः सर्वस्य जगतो हरिः । कर्माणि कुरुते नित्यं कीनाश इव दुर्बलः ॥ २\\.७६॥",
            "a": "2",
            "p": 1
        },
        {
            "i": "2177",
            "n": 77,
            "s": "नाऽत्मानं वेद मुग्धोऽयं दुःखी सीतां च मार्गते । बद्धः शक्रजितेत्यादि लीलैषाऽसुरमोहिनी ॥ २\\.७७॥",
            "a": "2",
            "p": 1
        },
        {
            "i": "2178",
            "n": 78,
            "s": "मुह्यते शस्त्रपातेन भिन्नत्वग्रुधिरस्रवः । अजानन् पृच्छति स्मान्यांस्तनुं त्यक्त्वा दिवं गतः ॥ २\\.७८॥",
            "a": "2",
            "p": 1
        },
        {
            "i": "2179",
            "n": 79,
            "s": "इत्याद्यसुरमोहाय दर्शयामास नाट्यवत् । अविद्यमानमेवेशः कुहकं तद् विदुः सुराः ॥ २\\.७९॥",
            "a": "2",
            "p": 1
        },
        {
            "i": "2180",
            "n": 80,
            "s": "प्रादुर्भावा हरेः सर्वे नैव प्रकृतिदेहिनः । निर्दोषा गुणसम्पूर्णा दर्शयन्त्यन्यथैव तु ॥ २\\.८०॥",
            "a": "2",
            "p": 1
        },
        {
            "i": "2181",
            "n": 81,
            "s": "दुष्टानां मोहनार्थाय सतामपि तु कुत्रचित् । यथायोग्यफलप्राप्त्यै लीलैषा परमात्मनः' ॥ २\\.८१॥",
            "a": "2",
            "p": 1
        },
        {
            "i": "2182",
            "n": 82,
            "s": "' ज्ञानं तेऽहं सविज्ञानमिदं वक्ष्याम्यशेषतः । यज्ज्ञात्वा नेह भूयोऽन्यज्ज्ञातव्यमवशिष्यते' ॥ २\\.८२॥ (भ\\. गी\\. ७\\.२)",
            "a": "2",
            "p": 1
        },
        {
            "i": "2183",
            "n": 83,
            "s": "' अहं कृत्स्नस्य जगतः प्रभवः प्रळयस्तथा । मत्तः परतरं नान्यत् किञ्चिदस्ति धनञ्जय' ॥ २\\.८३॥ (भ\\. गी\\. ७\\.६\\-७)",
            "a": "2",
            "p": 1
        },
        {
            "i": "2184",
            "n": 84,
            "s": "' अवजानन्ति मां मूढा मानुषीं तनुमाश्रितम्' । (भ\\. गी\\. ९\\.११) ' मोघाशा मोघकर्माणो मोघज्ञाना विचेतसः । राक्षसीमासुरीं चैव प्रकृतिं मोहनीं श्रिताः' ॥ २\\.८४॥ (भ\\. गी\\. ९\\.१२)",
            "a": "2",
            "p": 1
        },
        {
            "i": "2185",
            "n": 85,
            "s": "' महात्मानस्तु मां पार्थ दैवीं प्रकृतिमाश्रिताः । भजन्त्यनन्यमनसो ज्ञात्वा भूतादिमव्ययम्' ॥ २\\.८५॥ (भ\\. गी\\. ९\\.१३)",
            "a": "2",
            "p": 1
        },
        {
            "i": "2186",
            "n": 86,
            "s": "' पिताऽसि लोकस्य चराचरस्य त्वमस्य पूज्यश्च गुरुर्गरीयान् । न त्वत्समोऽस्त्यभ्यधिकः कुतोऽन्यो लोकत्रयेऽप्यप्रतिमप्रभाव' ॥ २\\.८६॥ (भ\\. गी\\. ११.४३)",
            "a": "2",
            "p": 1
        },
        {
            "i": "2187",
            "n": 87,
            "s": "' परं भूयः प्रवक्ष्यामि ज्ञानानां ज्ञानमुत्तमम् । यज्ज्ञात्वा मुनयः सर्वे परां सिद्धिमितो गताः' ॥ २\\.८७॥ (भ\\. गी\\. १४\\.१)",
            "a": "2",
            "p": 1
        },
        {
            "i": "2188",
            "n": 88,
            "s": "' ममयोनिर्महद् ब्रह्म तस्मिन् गर्भं दधाम्यहम् । सम्भवः सर्वभूतानां ततो भवति भारत' ॥ २\\.८८॥ (भ\\. गी\\. १४\\.३)",
            "a": "2",
            "p": 1
        },
        {
            "i": "2189",
            "n": 89,
            "s": "' द्वाविमौ पुरुषौ लोके क्षरश्चाक्षर एव च । क्षरः सर्वाणि भूतानि कूटस्थोऽक्षर उच्यते ॥ २\\.८९॥",
            "a": "2",
            "p": 1
        },
        {
            "i": "2190",
            "n": 90,
            "s": "उत्तमः पुरुषस्त्वन्यः परमात्मेत्युदाहृतः । यो लोकत्रयमाविश्य बिभर्त्यव्यय ईश्वरः ॥ २\\.९०॥",
            "a": "2",
            "p": 1
        },
        {
            "i": "2191",
            "n": 91,
            "s": "यस्मात् क्षरमतीतोऽहमक्षरादपि चोत्तमः । अतोऽस्मि लोके वेदे च प्रथितः पुरुषोत्तमः ॥ २\\.९१॥",
            "a": "2",
            "p": 1
        },
        {
            "i": "2192",
            "n": 92,
            "s": "यो मामेवमसम्मूढो जानाति पुरुषोत्तमम् । स सर्वविद् भजति मां सर्वभावेन भारत ॥ २\\.९२॥",
            "a": "2",
            "p": 1
        },
        {
            "i": "2193",
            "n": 93,
            "s": "इति गुह्यतमं शास्त्रमिदमुक्तं मयाऽनघ । एतद् बुद्ध्वा बुद्धिमान् स्यात् कृतकृत्यश्च भारत' ॥ २\\.९३॥ (भ\\. गी\\. १५\\.१६\\-२०)",
            "a": "2",
            "p": 1
        },
        {
            "i": "2194",
            "n": 94,
            "s": "' द्वौ भूतसर्गौ लोकेऽस्मिन् दैव आसुर एव च । दैवो विस्तरशः प्रोक्त आसुरं पार्थ मे शृणु' ॥ २\\.९४॥ (भ\\. गी\\. १६\\.६)",
            "a": "2",
            "p": 1
        },
        {
            "i": "2195",
            "n": 95,
            "s": "' असत्यमप्रतिष्ठं ते जगदाहुरनीश्वरम्' । (भ\\. गी\\. १६\\.८) ' ईश्वरोऽहमहं भोगी सिद्धोऽहं बलवान् सुखी' ॥ २\\.९५॥ (भ\\. गी\\. १६\\.१४)",
            "a": "2",
            "p": 1
        },
        {
            "i": "2196",
            "n": 96,
            "s": "' मामात्मपरदेहेषु प्रद्विषन्तोऽभ्यसूयकाः' । (भ\\. गी\\. १६\\.१८) ' तानहं द्विषतः क्रूरान् संसारेषु नराधमान् । क्षिपाम्यजस्रमशुभानासुरीष्वेव योनिषु' ॥ २\\.९६॥ (भ\\. गी\\. १६\\.१९)",
            "a": "2",
            "p": 1
        },
        {
            "i": "2197",
            "n": 97,
            "s": "' आसुरीं योनिमापन्ना मूढा जन्मनि जन्मनि । मामप्राप्यैव कौन्तेय ततो यान्त्यधमां गतिम्' ॥ २\\.९७॥ (भ\\. गी\\. १६\\.२०)",
            "a": "2",
            "p": 1
        },
        {
            "i": "2198",
            "n": 98,
            "s": "' सर्वभूतेषु येनैकं भावमव्ययमीक्षते । अविभक्तं विभक्तेषु तज्ज्ञानं विद्धि सात्विकम्' ॥ २\\.९८॥ (भ\\. गी\\. १८\\.२०)",
            "a": "2",
            "p": 1
        },
        {
            "i": "2199",
            "n": 99,
            "s": "' सर्वगुह्यतमं भूयः शृणु मे परमं वचः । इष्टोऽसि मे दृढमिति ततो वक्ष्यामि ते हितम्' ॥ २\\.९९॥ (भ\\. गी\\. १८\\.६४)",
            "a": "2",
            "p": 1
        },
        {
            "i": "21100",
            "n": 100,
            "s": "' मन्मना भव मद्भक्तो मद्याजी मां नमस्कुरु । मामेवैष्यसि सत्यं ते प्रतिजाने प्रियोऽसि मे' ॥ २\\.१००॥ (भ\\. गी\\. १८\\.६५)",
            "a": "2",
            "p": 1
        },
        {
            "i": "21101",
            "n": 101,
            "s": "' पञ्चरात्रस्य कृत्स्नस्य वक्ता नारायणः स्वयम् । सर्वेष्वेतेषु राजेन्द्र ज्ञानेष्वेतद् विशिष्यते' ॥ २\\.१०१॥ (महा\\. १२\\.३३७\\.६३ \\अस्त्)",
            "a": "2",
            "p": 1
        },
        {
            "i": "21102",
            "n": 102,
            "s": "' ज्ञानेष्वेतेषु राजेन्द्र साङ्ख्यपाशुपतादिषु । यथायोगं यथान्यायं निष्ठा नारायणः परः' ॥ २\\.१०२॥ (महा\\. १२\\.३३७\\.६४ \\अस्त्)",
            "a": "2",
            "p": 1
        },
        {
            "i": "21103",
            "n": 103,
            "s": "' पञ्चरात्रविदो मुख्या यथाक्रमपरा नृप । एकान्तभावोपगता वासुदेवं विशन्ति ते' ॥ २\\.१०३॥ (महा\\. १२\\.३३७\\.६७ \\अस्त्) (जनमेजय उवाच)",
            "a": "2",
            "p": 1
        },
        {
            "i": "21104",
            "n": 104,
            "s": "\\ ' बहवः पुरुषा ब्रह्मन्नुताहो एक एव तु । को ह्यत्र पुरुषश्रेष्ठस्तं भवान् वक्तुमर्हति' ॥ २\\.१०४॥ (महा\\. १२\\.३३८\\.१ \\अस्त्) वैशम्पायन उवाच \\दश्",
            "a": "2",
            "p": 1
        },
        {
            "i": "21105",
            "n": 105,
            "s": "' नैतदिच्छन्ति पुरुषमेकं कुरुकुलोद्वह । बहूनां पुरुषाणां हि यथैका योनिरुच्यते । तथा तं पुरुषं विश्वमाख्यास्यामि गुणाधिकम्' ॥ २\\.१०५॥ (महा\\. १२\\.३३८\\.२\\-३ \\अस्त्)",
            "a": "2",
            "p": 1
        },
        {
            "i": "21106",
            "n": 106,
            "s": "' आह ब्रह्मैतमेवार्थं महादेवाय पृच्छते । तस्यैकस्य ममत्वं हि स चैकः पुरुषो विराट्' ॥ २\\.१०६॥",
            "a": "2",
            "p": 1
        },
        {
            "i": "21107",
            "n": 107,
            "s": "' अहं ब्रह्मा चाऽद्य ईशः प्रजानां तस्माज्जातस्त्वं च मत्तः प्रसूतः । मत्तो जगत् स्थावरं जङ्गमं च सर्वे वेदा सरहस्याश्च पुत्र' ॥ २\\.१०७॥",
            "a": "2",
            "p": 1
        },
        {
            "i": "21108",
            "n": 108,
            "s": "तथैव भीमवचनं धर्मजं प्रत्युदीरितम् । ' ब्रह्मेशानादिभिः सर्वैः समेतैर्यद्गुणांशकः । नावसाययितुं शक्यो व्याचक्षाणैश्च सर्वदा ॥ २\\.१०८॥",
            "a": "2",
            "p": 1
        },
        {
            "i": "21109",
            "n": 109,
            "s": "स एष भगवान् कृष्णो नैव केवलमानुषः । यस्य प्रसादजो ब्रह्मा रुद्रश्च क्रोधसम्भवः' ॥ २\\.१०९॥",
            "a": "2",
            "p": 1
        },
        {
            "i": "21110",
            "n": 110,
            "s": "वचनं चैव कृष्णस्य ज्येष्ठं कुन्तीसुतं प्रति । ' रुद्रं समाश्रिता देवा रुद्रो ब्रह्माणमाश्रितः । ब्रह्मा मामाश्रितो नित्यं नाहं किञ्चिदुपाश्रितः ॥ २\\.११०॥",
            "a": "2",
            "p": 1
        },
        {
            "i": "21111",
            "n": 111,
            "s": "यथाऽऽश्रितानि ज्योतींषि ज्योतिःश्रेष्ठं दिवाकरम् । एवं मुक्तगणाः सर्वे वासुदेवमुपाश्रिताः' ॥ २\\.१११॥",
            "a": "2",
            "p": 1
        },
        {
            "i": "21112",
            "n": 112,
            "s": "भविष्यत्पर्वगं चापि वचो व्यासस्य सादरम् । ' वासुदेवस्य महिमा भारते निर्णयोदितः ॥ २\\.११२॥",
            "a": "2",
            "p": 1
        },
        {
            "i": "21113",
            "n": 113,
            "s": "तदर्थास्तु कथाः सर्वा नान्यार्थं वैष्णवं यशः । तत्प्रतीपं तु यद् दृश्येन्न तन्मम मनीषितम् ॥ २\\.११३॥",
            "a": "2",
            "p": 1
        },
        {
            "i": "21114",
            "n": 114,
            "s": "भाषास्तु त्रिविधास्तत्र मया वै सम्प्रदर्शिताः । उक्तो यो महिमा विष्णोः स तूक्तो हि समाधिना ॥ २\\.११४॥",
            "a": "2",
            "p": 1
        },
        {
            "i": "21115",
            "n": 115,
            "s": "शैवदर्शनमालम्ब्य क्वचिच्छैवी कथोदिता । समाधिभाषयोक्तं यत् तत् सर्वं ग्राह्यमेव हि ॥ २\\.११५॥",
            "a": "2",
            "p": 1
        },
        {
            "i": "21116",
            "n": 116,
            "s": "अविरुद्धं समाधेस्तु दर्शनोक्तं च गृह्यते । आद्यन्तयोर्विरुद्धं यद् दर्शनं तदुदाहृतम् ॥ २\\.११६॥",
            "a": "2",
            "p": 1
        },
        {
            "i": "21117",
            "n": 117,
            "s": "दर्शनान्तरसिद्धं च गुह्यभाषाऽन्यथा भवेत् । तस्माद् विष्णोर्हि महिमा भारतोक्तो यथार्थतः ॥ २\\.११७॥",
            "a": "2",
            "p": 1
        },
        {
            "i": "21118",
            "n": 118,
            "s": "तस्याङ्गं प्रथमं वायुः प्रादुर्भावत्रयान्वितः । प्रथमो हनुमान् नाम द्वितीयो भीम एव च । पूर्णप्रज्ञस्तृतीयस्तु भगवत्कार्यसाधकः ॥ २\\.११८॥",
            "a": "2",
            "p": 1
        },
        {
            "i": "21119",
            "n": 119,
            "s": "त्रेताद्येषु युगेष्वेष सम्भूतः केशवाज्ञया । एकैकशस्त्रिषु पृथग् द्वितीयाङ्गं सरस्वती ॥ २\\.११९॥",
            "a": "2",
            "p": 1
        },
        {
            "i": "21120",
            "n": 120,
            "s": "शंरूपे तु रतेर्वायौ श्रीरित्येव च कीर्त्यते । सैव च द्रौपदी नाम काळी चन्द्रेति चोच्यते ॥ २\\.१२०॥",
            "a": "2",
            "p": 1
        },
        {
            "i": "21121",
            "n": 121,
            "s": "तृतीयाङ्गं हरेः शेषः प्रादुर्भावसमन्वितः । प्रादुर्भावा नरश्चैव लक्ष्मणो बल एव च ॥ २\\.१२१॥",
            "a": "2",
            "p": 1
        },
        {
            "i": "21122",
            "n": 122,
            "s": "रुद्रात्मकत्वाच्छेषस्य शुको द्रौणिश्च तत्तनू । इन्द्रे नरांशसम्पत्त्या पार्थोऽपीषत् तदात्मकः ॥ २\\.१२२॥",
            "a": "2",
            "p": 1
        },
        {
            "i": "21123",
            "n": 123,
            "s": "प्रद्युम्नाद्यास्ततो विष्णोरङ्गभूताः क्रमेण तु । चरितं वैष्णवानां तद् विष्णूद्रेकाय कथ्यते' ॥ २\\.१२३॥",
            "a": "2",
            "p": 1
        },
        {
            "i": "21124",
            "n": 124,
            "s": "तथा भागवतेऽप्युक्तं हनूमद्वचनं परम् । ' मर्त्यावतारस्त्विह मर्त्यशिक्षणं रक्षोवधायैव न केवलं विभोः । कुतोऽस्य हि स्यू रमतः स्व आत्मन् सीताकृतानि व्यसनानीश्वरस्य ॥ २\\.१२४॥",
            "a": "2",
            "p": 1
        },
        {
            "i": "21125",
            "n": 125,
            "s": "न वै स आत्माऽऽत्मवतामधीश्वरो भुङ्क्ते हि दुःखं भगवान् वासुदेवः । न स्त्रीकृतं कश्मलमश्नुवीत न लक्ष्मणं चापि जहाति कर्हिचित्' ॥ २\\.१२५॥ (भा\\.पु\\. ५\\.१९\\.५\\-६)",
            "a": "2",
            "p": 1
        },
        {
            "i": "21126",
            "n": 126,
            "s": "यत्पादपङ्कजपरागनिषेवकाणां दुःखानि सर्वाणि लयं प्रयान्ति । स ब्रह्मवन्द्यचरणो जनमोहनाय स्त्रीसङ्गिनामिति रतिं प्रथयंश्चचार ॥ २\\.१२६॥",
            "a": "2",
            "p": 1
        },
        {
            "i": "21127",
            "n": 127,
            "s": "' क्वचिच्छिवं क्वचिदृषीन् क्वचिद् देवान् क्वचिन्नरान् । नमत्यर्चयति स्तौति वरानर्थयतेऽपि च ॥ २\\.१२७॥",
            "a": "2",
            "p": 1
        },
        {
            "i": "21128",
            "n": 128,
            "s": "लिङ्गं प्रतिष्ठापयति वृणोत्यसुरतो वरान् । सर्वेश्वरः स्वतन्त्रोऽपि सर्वशक्तिश्च सर्वदा । सर्वज्ञोऽपि विमोहाय जनानां पुरुषोत्तमः' ॥ २\\.१२८॥",
            "a": "2",
            "p": 1
        },
        {
            "i": "21129",
            "n": 129,
            "s": "तस्माद् यो महिमा विष्णोः सर्वशास्त्रोदितः स हि । नान्यदित्येष शास्त्राणां निर्णयः समुदाहृतः । भारतार्थस्त्रिधा प्रोक्तः स्वयं भगवतैव हि ॥ २\\.१२९॥",
            "a": "2",
            "p": 1
        },
        {
            "i": "21130",
            "n": 130,
            "s": "' मन्वादि केचिद् ब्रुवते ह्यास्तीकादि तथा परे । तथोपरिचराद्यन्ये भारतं परिचक्षते' ॥ २\\.१३०॥ (महा\\. १\\.१\\.५० \\अस्त्)",
            "a": "2",
            "p": 1
        },
        {
            "i": "21131",
            "n": 131,
            "s": "' सकृष्णान् पाण्डवान् गृह्य योऽयमर्थः प्रवर्तते । प्रातिलोम्यादिवैचित्र्यात् तमास्तीकं प्रचक्षते ॥ २\\.१३१॥",
            "a": "2",
            "p": 1
        },
        {
            "i": "21132",
            "n": 132,
            "s": "धर्मो भक्त्यादिदशकः श्रुतादिः शीलवैनयौ । सब्रह्मकास्तु ते यत्र मन्वादिं तं विदुर्बुधाः ॥ २\\.१३२॥",
            "a": "2",
            "p": 1
        },
        {
            "i": "21133",
            "n": 133,
            "s": "नारायणस्य नामानि सर्वाणि वचनानि तु । तत्सामर्थ्याभिधायीनि तमौपरिचरं विदुः ॥ २\\.१३३॥",
            "a": "2",
            "p": 1
        },
        {
            "i": "21134",
            "n": 134,
            "s": "भक्तिर्ज्ञानं सवैराग्यं प्रज्ञा मेधा धृतिः स्थितिः । योगः प्राणो बलं चैव वृकोदर इति स्मृतः ॥ २\\.१३४॥",
            "a": "2",
            "p": 1
        },
        {
            "i": "21135",
            "n": 135,
            "s": "एतद्दशात्मको वायुस्तस्माद् भीमस्तदात्मकः । सर्वविद्या द्रौपदी तु यस्मात् सैव सरस्वती ॥ २\\.१३५॥",
            "a": "2",
            "p": 1
        },
        {
            "i": "21136",
            "n": 136,
            "s": "अज्ञानादिस्वरूपस्तु कलिर्दुर्योधनः स्मृतः । विपरीतं तु यज्ज्ञानं दुःशासन इतीरितः ॥ २\\.१३६॥",
            "a": "2",
            "p": 1
        },
        {
            "i": "21137",
            "n": 137,
            "s": "नास्तिक्यं शकुनिर्नाम सर्वदोषात्मकाः परे । धार्तराष्ट्रास्त्वहङ्कारो द्रौणी रुद्रात्मको यतः ॥ २\\.१३७॥",
            "a": "2",
            "p": 1
        },
        {
            "i": "21138",
            "n": 138,
            "s": "द्रोणाद्या इन्द्रियाण्येव पापान्यन्ये तु सैनिकाः । पाण्डवेयाश्च पुण्यानि तेषां विष्णुर्नियोजकः ॥ २\\.१३८॥",
            "a": "2",
            "p": 1
        },
        {
            "i": "21139",
            "n": 139,
            "s": "एवमध्यात्मनिष्ठं हि भारतं सर्वमुच्यते । दुर्विज्ञेयमतः सर्वैर्भारतं तु सुरैरपि ॥ २\\.१३९॥",
            "a": "2",
            "p": 1
        },
        {
            "i": "21140",
            "n": 140,
            "s": "स्वयं व्यासो हि तद् वेद ब्रह्मा वा तत्प्रसादतः । तथाऽपि विष्णुपरता भारते सारसङ्ग्रहः' ॥ २\\.१४०॥",
            "a": "2",
            "p": 1
        },
        {
            "i": "21141",
            "n": 141,
            "s": "इत्यादिव्यासवाक्यैस्तु विष्णूत्कर्षोऽवगम्यते । वाय्वादीनां क्रमश्चैव तद्वाक्यैरेव चिन्त्यते ॥ २\\.१४१॥",
            "a": "2",
            "p": 1
        },
        {
            "i": "21142",
            "n": 142,
            "s": "' वायुर्हि ब्रह्मतामेति तस्माद् ब्रह्मैव स स्मृतः । न ब्रह्मसदृशः कश्चिच्छिवादिषु कथञ्चन' ॥ २\\.१४२॥",
            "a": "2",
            "p": 1
        },
        {
            "i": "21143",
            "n": 143,
            "s": "' ज्ञाने विरागे हरिभक्तिभावे धृतिस्थितिप्राणबलेषु योगे । बुद्धौ च नान्यो हनुमत्समानः पुमान् कदाचित् क्व च कश्चनैव' ॥ २\\.१४३॥",
            "a": "2",
            "p": 1
        },
        {
            "i": "21144",
            "n": 144,
            "s": "' बळ् इत्था तद् वपुषे धायि दर्शतं देवस्य भर्गः सहसो यतो जनि । यद् ईम् उप ह्वरते साधते मतिर् ऋतस्य धेना अनयन्त सस्रुतः ॥ २\\.१४४॥ \\\\",
            "a": "2",
            "p": 1
        },
        {
            "i": "21145",
            "n": 145,
            "s": "पृक्षो वपुः पितुमान् नित्य आ शये द्वितीयम् आ सप्तशिवासु मातृषु । तृतीयम् अस्य वृषभस्य दोहसे दशप्रमतिं जनयन्त योषणः ॥ २\\.१४५॥ \\\\",
            "a": "2",
            "p": 1
        },
        {
            "i": "21146",
            "n": 146,
            "s": "निर् यद् ईम् बुध्नान् महिषस्य वर्पस ईशानासः शवसा क्रन्त सूरयः । यद् ईम् अनु प्रदिवो मध्व आधवे गुहा सन्तम् मातरिश्वा मथायति ॥ २\\.१४६॥ \\\\",
            "a": "2",
            "p": 1
        },
        {
            "i": "21147",
            "n": 147,
            "s": "प्र यत् पितुः परमान् नीयते पर्य् आ पृक्षुधो वीरुधो दंसु रोहति । उभा यद् अस्य जनुषं यद् इन्वत आद् इद् यविष्ठो अभवद् घृणा शुचिः ॥ २\\.१४७॥ \\\\",
            "a": "2",
            "p": 1
        },
        {
            "i": "21148",
            "n": 148,
            "s": "आद् इन् मात्Qर् आविशद् यास्व् आ शुचिर् अहिंस्यमान उर्विया वि वावृधे । अनु यत् पूर्वा अरुहत् सनाजुवो नि नव्यसीष्व् अवरासु धावते' ॥ २\\.१४८॥(ऋग्वेद १\\.१४१\\.१\\-५)",
            "a": "2",
            "p": 1
        },
        {
            "i": "21149",
            "n": 149,
            "s": "' अश्वमेधः क्रतुश्रेष्ठो ज्योतिःश्रेष्ठो दिवाकरः । ब्राह्मणो द्विपदां श्रेष्ठो देवश्रेष्ठस्तु मारुतः' ॥ २\\.१४९॥",
            "a": "2",
            "p": 1
        },
        {
            "i": "21150",
            "n": 150,
            "s": "' बलमिन्द्रस्य गिरिशो गिरिशस्य बलं मरुत् । बलं तस्य हरिः साक्षान्न हरेर्बलमन्यतः' ॥ २\\.१५०॥",
            "a": "2",
            "p": 1
        },
        {
            "i": "21151",
            "n": 151,
            "s": "' वायुर्भीमो भीमनादो महौजाः सर्वेषां च प्राणिनां प्राणभूतः । अनावृत्तिर्देहिनां देहपाते तस्माद् वायुर्देवदेवो विशिष्टः' ॥ २\\.१५१॥",
            "a": "2",
            "p": 1
        },
        {
            "i": "21152",
            "n": 152,
            "s": "' तत्त्वज्ञाने विष्णुभक्तौ धैर्ये स्थैर्ये पराक्रमे । वेगे च लाघवे चैव प्रलापस्य च वर्जने ॥ २\\.१५२॥",
            "a": "2",
            "p": 1
        },
        {
            "i": "21153",
            "n": 153,
            "s": "भीमसेनसमो नास्ति सेनयोरुभयोरपि । पाण्डित्ये च पटुत्वे च शूरत्वे च बलेऽपि च' ॥ २\\.१५३॥",
            "a": "2",
            "p": 1
        },
        {
            "i": "21154",
            "n": 154,
            "s": "तथा युधिष्ठिरेणापि भीमं प्रति समीरितम् । ' धर्मश्चार्थश्च कामश्च मोक्षश्चैव यशो ध्रुवम् । त्वय्यायत्तमिदं सर्वं सर्वलोकस्य भारत' ॥ २\\.१५४॥",
            "a": "2",
            "p": 1
        },
        {
            "i": "21155",
            "n": 155,
            "s": "विराटपर्वगं चापि वचो दुर्योधनस्य हि । ' वीराणां शास्त्रविदुषां कृतिनां तत्त्वनिर्णये । सत्त्वे बाहुबले धैर्ये प्राणे शारीरसम्भवे ॥ २\\.१५५॥",
            "a": "2",
            "p": 1
        },
        {
            "i": "21156",
            "n": 156,
            "s": "साम्प्रतं मानुषे लोके सदैत्यनरराक्षसे । चत्वारः प्राणिनां श्रेष्ठाः सम्पूर्णबलपौरुषाः ॥ २\\.१५६॥",
            "a": "2",
            "p": 1
        },
        {
            "i": "21157",
            "n": 157,
            "s": "भीमश्च बलभद्रश्च मद्रराजश्च वीर्यवान् । चतुर्थः कीचकस्तेषां पञ्चमं नानुशुश्रुमः । अन्योन्यानन्तरबलाः क्रमादेव प्रकीर्तिताः' ॥ २\\.१५७॥",
            "a": "2",
            "p": 1
        },
        {
            "i": "21158",
            "n": 158,
            "s": "वचनं वासुदेवस्य तथोद्योगगतं परम् । ' यत् किञ्चाऽऽत्मनि कल्याणं सम्भावयसि पाण्डव । सहस्रगुणमप्येतत् त्वयि सम्भावयाम्यहम् ॥ २\\.१५८॥",
            "a": "2",
            "p": 1
        },
        {
            "i": "21159",
            "n": 159,
            "s": "यादृशे च कुले जातः सर्वराजाभिपूजिते । यादृशानि च कर्माणि भीम त्वमसि तादृशः' ॥ २\\.१५९॥ (महा\\. ५\\.७५\\.३\\-४ \\अस्त्)",
            "a": "2",
            "p": 1
        },
        {
            "i": "21160",
            "n": 160,
            "s": "' अस्मिन् युद्धे भीमसेन त्वयि भारः समाहितः । धूरर्जुनेन वोढव्या वोढव्य इतरो जनः' । (महा\\. ५\\.७५\\.१८ \\अस्त्) उक्तं पुराणे ब्रह्माण्डे ब्रह्मणा नारदाय च ॥ २\\.१६०॥",
            "a": "2",
            "p": 1
        },
        {
            "i": "21161",
            "n": 161,
            "s": "' यस्याः प्रसादात् परमं विदन्ति शेषः सुपर्णो गिरिशः सुरेन्द्रः । माता च यैषां प्रथमैव भारती सा द्रौपदी नाम बभूव भूमौ ॥ २\\.१६१॥",
            "a": "2",
            "p": 1
        },
        {
            "i": "21162",
            "n": 162,
            "s": "या मारुताद् गर्भमधत्त पूर्वं शेषं सुपर्णं गिरीशं सुरेन्द्रम् । चतुर्मुखाभांश्चतुरः कुमारान् सा द्रौपदी नाम बभूव भूमौ' ॥ २\\.१६२॥",
            "a": "2",
            "p": 1
        },
        {
            "i": "21163",
            "n": 163,
            "s": "' यस्याधिको बले नास्ति भीमसेनमृते क्वचित् । न विज्ञाने न च ज्ञान एष रामः स लाङ्गली' ॥ २\\.१६३॥",
            "a": "2",
            "p": 1
        },
        {
            "i": "21164",
            "n": 164,
            "s": "' यस्य न प्रतियोद्धाऽस्ति भीमेमेकमृते क्वचित् । अन्विष्यापि त्रिलोकेषु स एष मुसलायुधः' ॥ २\\.१६४॥",
            "a": "2",
            "p": 1
        },
        {
            "i": "21165",
            "n": 165,
            "s": "तथा युधिष्ठिरेणैव भीमाय समुदीरितम् । ' अनुज्ञातो रौहिणेयात् त्वया चैवापराजित । सर्वविद्यासु बीभत्सुः कृष्णेन च महात्मना ॥ २\\.१६५॥",
            "a": "2",
            "p": 1
        },
        {
            "i": "21166",
            "n": 166,
            "s": "अन्वेष रौहिणेयं च त्वां च भीमापराजितम् । वीर्ये शौर्येऽपि वा नान्यस्तृतीयः फल्गुनादृते' ॥ २\\.१६६॥",
            "a": "2",
            "p": 1
        },
        {
            "i": "21167",
            "n": 167,
            "s": "तथैव द्रौपदीवाक्यं वासुदेवं प्रतीरितम् । ' अधिज्यमपि यत् कर्तुं शक्यते नैव गाण्डिवम् । अन्यत्र भीमपार्थाभ्यां भवतश्च जनार्दन' ॥ २\\.१६७॥",
            "a": "2",
            "p": 1
        },
        {
            "i": "21168",
            "n": 168,
            "s": "तथैवान्यत्र वचनं कृष्णद्वैपायनेरितम् । ' द्वावेव पुरुषौ लोके वासुदेवादनन्तरौ । भीमस्तु प्रथमस्तत्र द्वितीयो द्रौणिरेव च' ॥ २\\.१६८॥",
            "a": "2",
            "p": 1
        },
        {
            "i": "21169",
            "n": 169,
            "s": "' अक्षयाविषुधी दिव्ये ध्वजो वानरलक्षणः । गाण्डीवं धनुषां श्रेष्ठं तेन द्रौणेर्वरोऽर्जुनः' ॥ २\\.१६९॥",
            "a": "2",
            "p": 1
        },
        {
            "i": "21170",
            "n": 170,
            "s": "इत्याद्यनन्तवाक्यानि सन्त्येवार्थे विवक्षिते । कानिचिद् दर्शितान्यत्र दिङ्मात्रप्रतिपत्तये ॥ २\\.१७०॥",
            "a": "2",
            "p": 1
        },
        {
            "i": "21171",
            "n": 171,
            "s": "तस्मादुक्तक्रमेणैव पुरुषोत्तमता हरेः । अनौपचारिकी सिद्धा ब्रह्मता च विनिर्णयात् ॥ २\\.१७१॥",
            "a": "2",
            "p": 1
        },
        {
            "i": "21172",
            "n": 172,
            "s": "पूर्णप्रज्ञकृतेयं सङ्क्षेपादुद्धृतिः सुवाक्यानाम् । श्रीमद्भारतगानां विष्णोः पूर्णत्वनिर्णयायैव ॥ २\\.१७२॥",
            "a": "2",
            "p": 1
        },
        {
            "i": "21173",
            "n": 173,
            "s": "स प्रीयतां परतमः परमादनन्तः सन्तारकः सततसंसृतिदुस्तरार्णात् । यत्पादपद्ममकरन्दजुषो हि पार्थाः स्वाराज्यमापुरुभयत्र सदा विनोदात् ॥ २\\.१७३॥",
            "a": "2",
            "p": 1
        },
        {
            "i": "3101",
            "n": 1,
            "s": "औं ॥ जयत्यजोऽखण्डगुणोरुमण्डलः सदोदितो ज्ञानमरीचिमाली ।\nस्वभक्तहार्दोच्चतमोनिहन्ता व्यासावतारो हरिरात्मभास्करः ॥ १॥",
            "a": "3",
            "p": 1
        },
        {
            "i": "3102",
            "n": 2,
            "s": "जयत्यजोऽक्षीणसुखात्मबिम्बः स्वैश्वर्यकान्तिप्रततः सदोदितः ।\nस्वभक्तसन्तापदुरिष्टहन्ता रामावतारो हरिरीशचन्द्रमाः ॥ २॥",
            "a": "3",
            "p": 1
        },
        {
            "i": "3103",
            "n": 3,
            "s": "जयत्यसङ्ख्योरुबलाम्बुपूरो गुणोच्चरत्नाकर आत्मवैभवः ।\nसदा सदात्मज्ञनदीभिराप्यः कृष्णावतारो हरिरेकसागरः ॥ ३॥",
            "a": "3",
            "p": 1
        },
        {
            "i": "3104",
            "n": 4,
            "s": "' नारायणं नमस्कृत्य नरं चैव नरोत्तमम् ।\nदेवीं सरस्वतीं व्यासं ततो जयमुदीरये' ॥ ४॥",
            "a": "3",
            "p": 1
        },
        {
            "i": "3105",
            "n": 5,
            "s": "जयो नामेतिहासोऽयं कृष्णद्वैपायनेरितः ।\nवायुर्नरोत्तमो नाम देवीति श्रीरुदीरिता ॥ ५॥",
            "a": "3",
            "p": 1
        },
        {
            "i": "3106",
            "n": 6,
            "s": "नारायणो व्यास इति वाच्यवक्तृस्वरूपकः ।\nएकः स भगवानुक्तः साधकेशो नरोत्तमः ॥ ६॥",
            "a": "3",
            "p": 1
        },
        {
            "i": "3107",
            "n": 7,
            "s": "उपसाधको नरश्चोक्तो देवी भाग्यात्मिका नृणाम् ।\nसरस्वती वाक्यरूपा तस्मान्नम्या हि तेऽखिलाः ।\nकृष्णौ सत्या भीमपार्थौ कृष्णेत्युक्ता हि भारते ॥ ७॥",
            "a": "3",
            "p": 1
        },
        {
            "i": "3108",
            "n": 8,
            "s": "सर्वस्य निर्णयसुवाक्यसमुद्धृती तु स्वाध्याययोर्हरिपदस्मरणेन कृत्वा ।\nआनन्दतीर्थवरनामवती तृतीया भौमी तनुर्मरुत आह कथाः परस्य ॥ ८॥",
            "a": "3",
            "p": 1
        },
        {
            "i": "3109",
            "n": 9,
            "s": "व्यूढश्चतुर्धा भगवान् स एको मायां श्रियं सृष्टिविधित्सयाऽऽर ।\nरूपेण पूर्वेण स वासुदेवनाम्ना विरिञ्चं सुषुवे च साऽतः ॥ ९॥",
            "a": "3",
            "p": 1
        },
        {
            "i": "3110",
            "n": 10,
            "s": "सङ्कर्षणाच्चापि जयातनूजो बभूव साक्षाद् बलसंविदात्मा ।\nवायुर्य एवाथ विरिञ्चनामा भविष्य आद्यो न परस्ततो हि ॥ १०॥",
            "a": "3",
            "p": 1
        },
        {
            "i": "3111",
            "n": 11,
            "s": "सूत्रं स वायुः पुरुषो विरिञ्चः प्रद्युम्नतश्चाथ कृतौ स्त्रियौ द्वे ।\nप्रजज्ञतुर्यमळे तत्र पूर्वा प्रधानसञ्ज्ञा प्रकृतिर्जनित्री ॥ ११॥",
            "a": "3",
            "p": 1
        },
        {
            "i": "3112",
            "n": 12,
            "s": "श्रद्धा द्वितीयाऽथ तयोश्च योगो बभूव पुंसैव च सूत्रनाम्ना ।\nहरेर्नियोगादथ सम्प्रसूतौ शेषः सुपर्णश्च तयोः सहैव ॥ १२॥",
            "a": "3",
            "p": 1
        },
        {
            "i": "3113",
            "n": 13,
            "s": "शेषस्तयोरेव हि जीवनामा कालात्मकः सोऽथ सुपर्ण आसीत् ।\nतौ वाहनं शयनं चैव विष्णोः काला जयाद्याश्च तत प्रसूताः ॥ १३॥",
            "a": "3",
            "p": 1
        },
        {
            "i": "3114",
            "n": 14,
            "s": "काला जयाद्या अपि विष्णुपार्षदा यस्मादण्डात् परतः सम्प्रसूताः ।\nनीचाः सुरेभ्यस्तत एव तेऽखिला विष्वक्सेनो वायुजः खेन तुल्यः ॥ १४॥",
            "a": "3",
            "p": 1
        },
        {
            "i": "3115",
            "n": 15,
            "s": "व्यूहात् तृतीयात् पुनरेव विष्णोर्देवांश्चतुर्वर्णगतान् समस्तान् ।\nसङ्गृह्य बीजात्मतयाऽनिरुद्धो न्यधत्त शान्त्यां त्रिगुणात्मिकायाम् ॥ १५॥",
            "a": "3",
            "p": 1
        },
        {
            "i": "3116",
            "n": 16,
            "s": "ततो महत्तत्त्वतनुर्विरिञ्चः स्थूलात्मनैवाजनि वाक् च देवी ।\nतस्यामहङ्कारतनुं स रुद्रं ससर्ज बुद्धिं च तदर्द्धदेहाम् ॥ १६॥",
            "a": "3",
            "p": 1
        },
        {
            "i": "3117",
            "n": 17,
            "s": "बुद्ध्यामुमायां स शिवस्त्रिरूपो मनश्च वैकारिकदेवसङ्घान् ।\nदशेन्द्रियाण्येव च तैजसानि क्रमेण खादीन् विषयैश्च सार्द्धम् ॥ १७॥",
            "a": "3",
            "p": 1
        },
        {
            "i": "3118",
            "n": 18,
            "s": "पुंसः प्रकृत्यां च पुनर्विरिञ्चाच्छिवोऽथ तस्मादखिलाः सुरेशाः ।\nजाताः सशक्राः पुनरेव सूत्राच्छ्रद्धा सुतानाप सुरप्रवीरान् ।\nशेषं शिवं चेन्द्रमथेन्द्रतश्च सर्वे सुरा यज्ञगणाश्च जाताः ॥ १८॥",
            "a": "3",
            "p": 1
        },
        {
            "i": "3119",
            "n": 19,
            "s": "पुनश्च माया त्रिविधा बभूव सत्त्वादिरूपैरथ वासुदेवात् ।\nसत्त्वात्मिकायां स बभूव तस्मात् स विष्णुनामैव निरन्तरोऽपि ।\nरजस्तनौ चैव विरिञ्च आसीत् तमस्तनौ शर्व इति त्रयोऽस्मात् ॥ १९॥",
            "a": "3",
            "p": 1
        },
        {
            "i": "3120",
            "n": 20,
            "s": "एते हि देवाः पुनरण्डसृष्टावशक्नुवन्तो हरिमेत्य तुष्टुवुः ।\nत्वं नो जगच्चित्रविचित्रसर्गनिस्सीमशक्तिः कुरु सन्निकेतम् ॥ २०॥",
            "a": "3",
            "p": 1
        },
        {
            "i": "3121",
            "n": 21,
            "s": "इति स्तुतस्तैः पुरुषोत्तमोऽसौ स विष्णुनामा श्रियमाप सृष्टये ।\nसुषाव सैवाण्डमधोक्षजस्य शुष्मं हिरण्यात्मकमम्बुमध्ये ॥ २१॥",
            "a": "3",
            "p": 1
        },
        {
            "i": "3122",
            "n": 22,
            "s": "तस्मिन् प्रविष्टा हरिणैव सार्द्धं सर्वे सुरास्तस्य बभूव नाभेः ।\nलोकात्मकं पद्मममुष्य मध्ये पुनर्विरिञ्चोऽजनि सद्गुणात्मा ॥ २२॥",
            "a": "3",
            "p": 1
        },
        {
            "i": "3123",
            "n": 23,
            "s": "तस्मात् पुनः सर्वसुराः प्रसूतास्ते जायमाना अपि निर्णयाय ।\nनिस्सृत्य कायादुत पद्मयोनेः सम्प्राविशन् क्रमशो मारुतान्ताः ॥ २३॥",
            "a": "3",
            "p": 1
        },
        {
            "i": "3124",
            "n": 24,
            "s": "पपात वायोर्गमनाच्छरीरं तस्यैव चाऽवेशत उत्थितं पुनः ।\nतस्मात् स एको विबुधप्रधान इत्याश्रिता देवगणास्तमेव ।\nहरेर्विरिञ्चस्य च मध्यसंस्थितेस्तदन्यदेवाधिपतिः स मारुतः ॥ २४॥",
            "a": "3",
            "p": 1
        },
        {
            "i": "3125",
            "n": 25,
            "s": "ततो विरिञ्चो भुवनानि सप्त ससप्तकान्याशु चकार सोऽब्जात् ।\nतस्माच्च देवा ऋषयः पुनश्च वैकारिकाद्याः सशिवा बभूवुः ॥ २५॥",
            "a": "3",
            "p": 1
        },
        {
            "i": "3126",
            "n": 26,
            "s": "अग्रे शिवोऽहम्भव एव बुद्धेरुमा मनोजौ सह शक्रकामौ ।\nगुरुर्मनुर्दक्ष उतानिरुद्धः सहैव पश्चान्मनसः प्रसूताः ॥ २६॥",
            "a": "3",
            "p": 1
        },
        {
            "i": "3127",
            "n": 27,
            "s": "चक्षुःश्रुतिभ्यां स्पर्शात् सहैव रविः शशी धर्म इमे प्रसूताः ।\nजिह्वाभवो वारिपतिर्नसोश्च नासत्यदस्रौ क्रमशः प्रसूताः ॥ २७॥",
            "a": "3",
            "p": 1
        },
        {
            "i": "3128",
            "n": 28,
            "s": "ततः सनाद्याश्च मरीचिमुख्या देवाश्च सर्वे क्रमशः प्रसूताः ।\nततोऽसुराद्या ऋषयो मनुष्या जगद् विचित्रं च विरिञ्चतोऽभूत् ॥ २८॥",
            "a": "3",
            "p": 1
        },
        {
            "i": "3129",
            "n": 29,
            "s": "उक्तक्रमात् पूर्वभवस्तु यो यः श्रेष्ठः स स ह्यासुरकानृते च ।\nपूर्वस्तु पश्चात् पुनरेव जातो नाश्रेष्ठतामेति कथञ्चिदस्य ।\nगुणास्तु कालात् पितृमातृदोषात् स्वकर्मतो वाऽभिभवं प्रयान्ति ॥ २९॥",
            "a": "3",
            "p": 1
        },
        {
            "i": "3130",
            "n": 30,
            "s": "लयो भवेद् व्युत्क्रमतो हि तेषां ततो हरिः प्रळये श्रीसहायः ।\nशेतेनिजानन्दममन्दसान्द्रसन्दोहमेकोऽनुभवन्ननन्तः ॥ ३०॥",
            "a": "3",
            "p": 1
        },
        {
            "i": "3131",
            "n": 31,
            "s": "अनन्तशीर्षास्यकरोरुपादः सोऽनन्तमूर्तिः स्वगुणाननन्तान् ।\nअनन्तशक्तिः परिपूर्णभोगो भुञ्जन्नजस्रं निजरूप आस्ते ॥ ३१॥",
            "a": "3",
            "p": 1
        },
        {
            "i": "3132",
            "n": 32,
            "s": "एवं पुनः सृजते सर्वमेतदनाद्यनन्तो हि जगत्प्रवाहः ।\nनित्याश्च जीवाः प्रकृतिश्च नित्या कालश्च नित्यः किमु देवदेवः ॥ ३२॥",
            "a": "3",
            "p": 1
        },
        {
            "i": "3133",
            "n": 33,
            "s": "यथा समुद्रात् सरितः प्रजाताः पुनस्तमेव प्रविशन्ति शश्वत् ।\nएवं हरेर्नित्यजगत्प्रवाहस्तमेव चासौ प्रविशत्यजस्रम् ॥ ३३॥",
            "a": "3",
            "p": 1
        },
        {
            "i": "3134",
            "n": 34,
            "s": "एवं विदुर्ये परमामनन्तामजस्य शक्तिं पुरुषोत्तमस्य ।\nतस्य प्रसादादथ दग्धदोषास्तमाप्नुवन्त्याशु परं सुरेशम् ॥ ३४॥",
            "a": "3",
            "p": 1
        },
        {
            "i": "3135",
            "n": 35,
            "s": "देवानिमान् मुक्तसमस्तदोषान् स्वसन्निधाने विनिवेश्य देवः ।\nपुनस्तदन्यानधिकारयोग्यांस्तत्तद्गणानेव पदे नियुङ्क्ते ॥ ३५॥",
            "a": "3",
            "p": 1
        },
        {
            "i": "3136",
            "n": 36,
            "s": "पुनश्च मारीचत एव देवा जाता आदित्यामसुराश्च दित्याम् ।\nगावो मृगाः पक्ष्युरगादिसत्त्वा दाक्षायणीष्वेव समस्तशोऽपि ॥ ३६॥",
            "a": "3",
            "p": 1
        },
        {
            "i": "3137",
            "n": 37,
            "s": "ततः स मग्नामलयो लयोदधौ महीं विलोक्याऽऽशु हरिर्वराहः ।\nभूत्वा विरिञ्चार्थ इमां सशैलामुद्धृत्य वारामुपरि न्यधात् स्थिरम् ॥ ३७॥",
            "a": "3",
            "p": 1
        },
        {
            "i": "3138",
            "n": 38,
            "s": "अथाब्जनाभप्रतिहारपालौ शापात् त्रिशो भूमितळेऽभिजातौ ।\nदित्यां हिरण्यावथ राक्षसौ च पैतृष्वसेयौ च हरेः परस्तात् ॥ ३८॥",
            "a": "3",
            "p": 1
        },
        {
            "i": "3139",
            "n": 39,
            "s": "हतो हिरण्याक्ष उदारविक्रमो दितेः सुतो योऽवरजः सुरार्थे ।\nधात्राऽर्थितेनैव वराहरूपिणा धरोद्धृतौ पूर्वहतोऽब्जजोद्भवः ॥ ३९॥",
            "a": "3",
            "p": 1
        },
        {
            "i": "3140",
            "n": 40,
            "s": "अथो विधातुर्मुखतो विनिःसृतान् वेदान् हयास्यो जगृहेऽसुरेन्द्रः ।\nनिहत्य तं मत्स्यवपुर्जुगोप मनुं मुनींस्तांश्च ददौ विधातुः ॥ ४०॥",
            "a": "3",
            "p": 1
        },
        {
            "i": "3141",
            "n": 41,
            "s": "मन्वन्तरप्रळये मत्स्यरूपो विद्यामदान्मनवे देवदेवः ।\nवैवस्वतायोत्तमसंविदात्मा विष्णोः स्वरूपप्रतिपत्तिरूपाम् ॥ ४१॥",
            "a": "3",
            "p": 1
        },
        {
            "i": "3142",
            "n": 42,
            "s": "अथो दितेर्ज्येष्ठसुतेन शश्वत् प्रपीडिता ब्रह्मवरात् सुरेशाः ।\nहरिं विरिञ्चेन सहोपजग्मुर्दौरात्म्यमस्यापि शशंसुरस्मै ॥ ४२॥",
            "a": "3",
            "p": 1
        },
        {
            "i": "3143",
            "n": 43,
            "s": "अभिष्टुतस्तैर्हरिरुग्रवीर्यो नृसिंहरूपेण स आविरासीत् ।\nहत्वा हिरण्यं च सुताय तस्य दत्वाऽभयं देवगणानतोषयत् ॥ ४३॥",
            "a": "3",
            "p": 1
        },
        {
            "i": "3144",
            "n": 44,
            "s": "सुरासुराणामुदधिं विमथ्नतां दधार पृष्ठेन गिरिं स मन्दरम् ।\nवरप्रदानादपरैरधार्यं हरस्य कूर्मो बृहदण्डवोढा ॥ ४४॥",
            "a": "3",
            "p": 1
        },
        {
            "i": "3145",
            "n": 45,
            "s": "वरादजेयत्वमवाप दैत्यराट् चतुर्मुखस्यैव बलिर्यदा तदा ।\nअजायतेन्द्रावरजोऽदितेः सुतो महानजोऽप्यब्जभवादिसंस्तुतः ॥ ४५॥",
            "a": "3",
            "p": 1
        },
        {
            "i": "3146",
            "n": 46,
            "s": "' स वामनात्माऽसुरभूभृतोऽध्वरं जगाम गां सन्नमयन् पदे पदे ।\nजहार चास्माच्छलतस्त्रिविष्टपं त्रिभिः क्रमैस्तच्च ददौ निजाग्रजे' ॥ ४६॥",
            "a": "3",
            "p": 1
        },
        {
            "i": "3147",
            "n": 47,
            "s": "पितामहेनास्य पुरा हि याचितो बलेः कृते केशव आह यद् वचः ।\nनायाञ्चयाऽहं प्रतिहन्मि तं बलिं शुभाननेत्येव ततोऽभ्ययाचत ॥ ४७॥",
            "a": "3",
            "p": 1
        },
        {
            "i": "3148",
            "n": 48,
            "s": "बभूविरे चन्द्रललामतो वरात् पुरा ह्यजेया असुरा धरातळे ।\nतैरर्दिता वासवनायकाः सुराः पुरो निधायाब्जजमस्तुवन् हरिम् ॥ ४८॥",
            "a": "3",
            "p": 1
        },
        {
            "i": "3149",
            "n": 49,
            "s": "विरिञ्चसृष्टैर्नितरामवध्यौ वराद् विधातुर्दितिजौ हिरण्यकौ ।\nतथा हयग्रीव उदारविक्रमस्त्वया हता ब्रह्मपुरातनेन ॥ ४९॥",
            "a": "3",
            "p": 1
        },
        {
            "i": "3150",
            "n": 50,
            "s": "स चासुरान् रुद्रवरादवध्यानिमान् समस्तैरपि देवदेव ।\nनिःसीमशक्त्यैव निहत्य सर्वान् हृदम्बुजे नो निवसाथ शश्वत् ॥ ५०॥",
            "a": "3",
            "p": 1
        },
        {
            "i": "3151",
            "n": 51,
            "s": "इत्यादरोक्तस्त्रिदशैरजेयः स शार्ङ्गधन्वाऽथ भृगूद्वहोऽभूत् ।\nरामो निहत्यासुरपूगमुग्रं नदाननादिर्विदधेऽसृजैव ॥ ५१॥",
            "a": "3",
            "p": 1
        },
        {
            "i": "3152",
            "n": 52,
            "s": "ततः पुलस्त्यस्य कुले प्रसूतौ तावादिदैत्यौ जगदेकशत्रू ।\nपरैरवध्यौ वरतः पुरा हरेः सुरैरजेयौ च वराद् विधातुः ॥ ५२॥",
            "a": "3",
            "p": 1
        },
        {
            "i": "3153",
            "n": 53,
            "s": "सर्वैरजेयः स च कुम्भकर्णः पुरातने जन्मनि धातुरेव ।\nवरान्नरादीनृत एव रावणस्तदातनात् तौ त्रिदशानबाधताम् ॥ ५३॥",
            "a": "3",
            "p": 1
        },
        {
            "i": "3154",
            "n": 54,
            "s": "तदाऽब्जजं शूलिनमेव चाग्रतो निधाय देवाः पुरुहूतपूर्वकाः ।\nपयोम्बुधौ भोगिपभोगशायिनं समेत्य योग्यां स्तुतिमभ्ययोजयन् ॥ ५४॥",
            "a": "3",
            "p": 1
        },
        {
            "i": "3155",
            "n": 55,
            "s": "त्वमेक ईशः परमः स्वतन्त्रस्त्वमादिरन्तो जगतो नियोक्ता ।\nत्वदाज्ञयैवाखिलमम्बुजोद्भवा वितेनिरेऽग्र्याश्चरमाश्च येऽन्ये ॥ ५५॥",
            "a": "3",
            "p": 1
        },
        {
            "i": "3156",
            "n": 56,
            "s": "मनुष्यमानात् त्रिशतं सषष्टिकं दिवौकसामेकमुशन्ति वत्सरम् ।\nद्विषट्सहस्रैरपि तैश्चतुर्युगं त्रेतादिभिः पादश एव हीनैः ॥ ५६॥",
            "a": "3",
            "p": 1
        },
        {
            "i": "3157",
            "n": 57,
            "s": "सहस्त्रवृत्तं तदहः स्वयम्भुवो निशा च तन्मानमितं शरच्छतम् ।\nत्वदाज्ञया स्वाननुभूय भोगानुपैति सोऽपि त्वरितस्त्वदन्तिकम् ॥ ५७॥",
            "a": "3",
            "p": 1
        },
        {
            "i": "3158",
            "n": 58,
            "s": "त्वया पुरा कर्णपुटाद् विनिर्मितौ महासुरौ तौ मधुकैटभाख्यौ ।\nप्रभञ्जनावेशवशात् तवाऽज्ञया बलोद्धतावाशु जले व्यवर्धताम् ॥ ५८॥",
            "a": "3",
            "p": 1
        },
        {
            "i": "3159",
            "n": 59,
            "s": "त्वदाज्ञया ब्रह्मवरादवध्यौ चिक्रीडिषासम्भवया मुखोद्गतान् ।\nस्वयम्भुवो वेदगणानहार्षतां तदाऽभवस्त्वं हयशीर्ष ईश्वरः ॥ ५९॥",
            "a": "3",
            "p": 1
        },
        {
            "i": "3160",
            "n": 60,
            "s": "आहृत्य वेदानखिलान् प्रदाय स्वयम्भुवे तौ च जघन्थ दस्यू ।\nनिष्पीड्य तावूरुतळे कराभ्यां तन्मेदसैवाऽऽशु चकर्थ मेदिनीम् ॥ ६०॥",
            "a": "3",
            "p": 1
        },
        {
            "i": "3161",
            "n": 61,
            "s": "एवं सुराणां च निसर्गजं बलं तथाऽसुराणां वरदानसम्भवम् ।\nवशे तवैतद् द्वयमप्यतो वयं निवेदयामः पितुरेव तेऽखिलम् ॥ ६१॥",
            "a": "3",
            "p": 1
        },
        {
            "i": "3162",
            "n": 62,
            "s": "इमौ च रक्षोऽधिपती विरोद्धतौ जहि स्ववीर्येण नृषु प्रभूतः ।\nइतीरिते तैरखिलैः सुरेश्वरैर्बभूव रामो जगतीपतिः प्रभुः ॥ ६२॥",
            "a": "3",
            "p": 1
        },
        {
            "i": "3163",
            "n": 63,
            "s": "स कश्यपस्यादितिगर्भजन्मनो विवस्वतस्तन्तुभवस्य भूभृतः ।\nगृहे दशस्यन्दननामिनोऽभूत् कौसल्यकानाम्नि तदर्थिनेष्टः ॥ ६३ ॥",
            "a": "3",
            "p": 1
        },
        {
            "i": "3164",
            "n": 64,
            "s": "तदाज्ञया देवगणा बभूविरे पुरैव पश्चादपि तस्य भूम्नः ।\nनिषेवणायोरुगुणस्य वानरेष्वथो नरेष्वेव च पश्चिमोद्भवाः ॥ ६४॥",
            "a": "3",
            "p": 1
        },
        {
            "i": "3165",
            "n": 65,
            "s": "स देवतानां प्रथमो गुणाधिको बभूव नाम्ना हनुमान् प्रभञ्जनः ।\nस्वसम्भवः केसरिणो गृहे प्रभुर्बभूव वाली स्वत एव वासवः ॥ ६५॥",
            "a": "3",
            "p": 1
        },
        {
            "i": "3166",
            "n": 66,
            "s": "सुग्रीव आसीत् परमेष्ठितेजसा युतो रविः स्वात्मत एव जाम्बवान् ।\nय एव पूर्वं परमेष्ठिवक्षसस्त्वगुद्भवो धर्म इहाऽस्यतोऽभवत् ॥ ६६॥",
            "a": "3",
            "p": 1
        },
        {
            "i": "3167",
            "n": 67,
            "s": "य एव सूर्यात् पुनरेव सञ्ज्ञया नाम्ना यमो दक्षिणदिक्प आसीत् ।\nस जाम्बवान् दैवतकार्यदर्शिना पुरैव सृष्टो मुखतः स्वयम्भुवा ॥ ६७॥",
            "a": "3",
            "p": 1
        },
        {
            "i": "3168",
            "n": 68,
            "s": "ब्रह्मोद्भवः सोम उतास्य सूनोरत्रेरभूत् सोऽङ्गद एव जातः ।\nबृहस्पतिस्तार उतो शची च शक्रस्य भार्यैव बभूव तारा ॥ ६८॥",
            "a": "3",
            "p": 1
        },
        {
            "i": "3169",
            "n": 69,
            "s": "बृहस्पतिर्ब्रह्मसुतोऽपि पूर्वं सहैव शच्या मनसोऽभिजातः ।\nब्रह्मोद्भवस्याङ्गिरसः सुतोऽभून्मारीचजस्यैव शची पुलोम्नः ॥ ६९॥",
            "a": "3",
            "p": 1
        },
        {
            "i": "3170",
            "n": 70,
            "s": "स एव शच्या सह वानरोऽभूत् स्वसम्भवो देवगुरुर्बृहस्पतिः ।\nअभूत् सुषेणो वरुणोऽश्विनौ च बभूवतुस्तौ विविदश्च मैन्दः ॥ ७०॥",
            "a": "3",
            "p": 1
        },
        {
            "i": "3171",
            "n": 71,
            "s": "ब्रह्मोद्भवौ तौ पुनरेव सूर्याद् बभूवतुस्तत्र कनीयसस्तु ।\nआवेश ऐन्द्रो वरदानतोऽभूत् ततो बलीयान् विविदो हि मैन्दात् ॥ ७१॥",
            "a": "3",
            "p": 1
        },
        {
            "i": "3172",
            "n": 72,
            "s": "नीलोऽग्निरासीत् कमलोद्भवोत्थः कामः पुनः श्रीरमणाद् रमायाम् ।\nप्रद्युम्ननामाऽभवदेवमीशात् स स्कन्दतामाप स चक्रतां च ॥ ७२॥",
            "a": "3",
            "p": 1
        },
        {
            "i": "3173",
            "n": 73,
            "s": "पूर्वं हरेश्चक्रमभूद्धि दुर्गा तमःस्थिता श्रीरिति यां वदन्ति ।\nसत्त्वात्मिका शङ्खमथो रजस्था भूर्नामिका पद्ममभूद्धरेर्हि ॥ ७३॥",
            "a": "3",
            "p": 1
        },
        {
            "i": "3174",
            "n": 74,
            "s": "गदा तु वायुर्बलसंविदात्मा शार्ङ्गश्च विद्येति रमैव खड्गः ।\nदुर्गात्मिका सैव च चर्मनाम्नी पञ्चात्मको मारुत एव बाणाः ॥ ७४॥",
            "a": "3",
            "p": 1
        },
        {
            "i": "3175",
            "n": 75,
            "s": "एवं स्थितेष्वेव पुरातनेषु वराद् रथाङ्गत्वमवाप कामः ।\nतत्सूनुतामाप च सोऽनिरुद्धो ब्रह्मोद्भवः शङ्खतनुः पुमात्मा ॥ ७५॥",
            "a": "3",
            "p": 1
        },
        {
            "i": "3176",
            "n": 76,
            "s": "तावेव जातौ भरतश्च नाम्ना शत्रुघ्न इत्येव च रामतोऽनु ।\nपूर्वं सुमित्रातनयश्च शेषः स लक्ष्मणो नाम रघूत्तमादनु ॥ ७६॥",
            "a": "3",
            "p": 1
        },
        {
            "i": "3177",
            "n": 77,
            "s": "कौसल्यकापुत्र उरुक्रमोऽसावेकस्तथैको भरतस्य मातुः ।\nउभौ सुमित्रातनयौ नृपस्य चत्वार एते ह्यमरोत्तमा सुताः ॥ ७७॥",
            "a": "3",
            "p": 1
        },
        {
            "i": "3178",
            "n": 78,
            "s": "सङ्कर्षणाद्यैस्त्रिभिरेव रूपैराविष्ट आसीत् त्रिषु तेषु विष्णुः ।\nइन्द्रोऽङ्गदे चैव ततोऽङ्गदो हि बली नितान्तं स बभूव शश्वत् ॥ ७८॥",
            "a": "3",
            "p": 1
        },
        {
            "i": "3179",
            "n": 79,
            "s": "येऽन्ये च भूपाः कृतवीर्यजाद्या बलाधिकाः सन्ति सहस्रशोऽपि ।\nसर्वे हरेः सन्निधिभावयुक्ता धर्मप्रधानाश्च गुणप्रधानाः ॥ ७९॥",
            "a": "3",
            "p": 1
        },
        {
            "i": "3180",
            "n": 80,
            "s": "स्वयं रमा सीरत एव जाता सीतेति रामार्थमनूपमा या ।\nविदेहराजस्य हि यज्ञभूमौ सुतेति तस्यैव ततस्तु साऽभूत् ॥ ८०॥",
            "a": "3",
            "p": 1
        },
        {
            "i": "3181",
            "n": 81,
            "s": "इत्यादिकल्पोत्थित एष सर्गो मया समस्तागमनिर्णयात्मकः ।\nसहानुसर्गः कथितोऽत्र पूर्वो यो यो गुणैर्नित्यमसौ वरो हि ॥ ८१॥",
            "a": "3",
            "p": 1
        },
        {
            "i": "3182",
            "n": 82,
            "s": "पाश्चात्त्यकल्पेष्वपि सर्गभेदाः श्रुतौ पुराणेष्वपि चान्यथोक्ताः ।\nनोत्कर्षहेतुः प्रथमत्वमेषु विशेषवाक्यैरवगम्यमेतत् ॥ ८२॥",
            "a": "3",
            "p": 1
        },
        {
            "i": "4101",
            "n": 1,
            "s": "औं ॥ अथाभ्यवर्धंश्चतुराः कुमारा नृपस्य गेहे पुरुषोत्तमाद्याः ।\nनित्यप्रवृद्धस्य च तस्य वृद्धिरपेक्ष्य लोकस्य हि मन्ददृष्टिम् ॥ १॥",
            "a": "4",
            "p": 1
        },
        {
            "i": "4102",
            "n": 2,
            "s": "निरीक्ष्य नित्यं चतुरः कुमारान् पिता मुदं सन्ततमाप चोच्चम् ।\nविशेषतो राममुखेन्दुबिम्बमवेक्ष्य राजा कृतकृत्य आसीत् ॥ २॥",
            "a": "4",
            "p": 1
        },
        {
            "i": "4103",
            "n": 3,
            "s": "तन्मातरः पौरजना अमात्या अन्तःपुरा वैषयिकाश्च सर्वे ।\nअवेक्षमाणाः परमं पुमांसं स्वानन्दतृप्ता इव सम्बभूवुः ॥ ३॥",
            "a": "4",
            "p": 1
        },
        {
            "i": "4104",
            "n": 4,
            "s": "ततः सुवंशे शशिनः प्रसूतो गाधीति शक्रस्तनुजोऽस्य चाऽसीत् ।\nवरेण विप्रत्वमवाप योऽसौ विश्वस्य मित्रं स इहाऽजगाम ॥ ४॥",
            "a": "4",
            "p": 1
        },
        {
            "i": "4105",
            "n": 5,
            "s": "तेनार्थितो यज्ञरिरक्षयैव कृच्छ्रेण पित्राऽस्य भयाद् विसृष्टः ।\nजगाम रामः सह लक्ष्मणेन सिद्धाश्रमं सिद्धजनाभिवन्द्यः ॥ ५॥",
            "a": "4",
            "p": 1
        },
        {
            "i": "4106",
            "n": 6,
            "s": "अनुग्रहार्थं स ऋषेरवाप सलक्ष्मणोऽस्त्रं मुनितो हि केवलम् ।\nववन्दिरे ब्रह्ममुखाः सुरेशास्तमस्त्ररूपाः प्रकटाः समेत्य ॥ ६॥",
            "a": "4",
            "p": 1
        },
        {
            "i": "4107",
            "n": 7,
            "s": "अथो जघानाऽऽशु शरेण ताटकां वराद् विधातुस्तदनन्यवध्याम् ।\nररक्ष यज्ञं च मुनेर्निहत्य सुबाहुमीशानगिरा विमृत्युम् ॥ ७॥",
            "a": "4",
            "p": 1
        },
        {
            "i": "4108",
            "n": 8,
            "s": "शरेण मारीचमथार्णवेऽक्षिपद् वचो विरिञ्चस्य तु मानयानः ।\nअवध्यता तेन हि तस्य दत्ता जघान चान्यान् रजनीचरानथ ॥ ८॥",
            "a": "4",
            "p": 1
        },
        {
            "i": "4109",
            "n": 9,
            "s": "तदा विदेहेन सुतास्वयंवरो विघोषितो दिक्षु विदिक्षु सर्वशः ।\nनिधार्य तद् गाधिसुतानुयायी ययौ विदेहाननुजानुयातः ॥ ९॥",
            "a": "4",
            "p": 1
        },
        {
            "i": "4110",
            "n": 10,
            "s": "अथो अहल्यां पतिनाऽभिशप्तां प्रधर्षणादिन्द्रकृताच्छिलीकृताम् ।\nस्वदर्शनान्मानुषतामुपेतां सुयोजयामास स गौतमेन ॥ १०॥",
            "a": "4",
            "p": 1
        },
        {
            "i": "4111",
            "n": 11,
            "s": "बलं स्वभक्तेरधिकं प्रकाशयन्ननुग्रहं च त्रिदशेष्वतुल्यम् ।\nअनन्यभक्तां च सुरेशकाङ्क्षया विधाय नारीं प्रययौ तयाऽर्चितः ॥ ११॥",
            "a": "4",
            "p": 1
        },
        {
            "i": "4112",
            "n": 12,
            "s": "श्यामावदाते जगदेकसारे स्वनन्तचन्द्राधिककान्तिकान्ते ।\nसहानुजे कार्मुकबाणपाणौ पुरीं प्रविष्टे तुतुषुर्विदेहजाः ॥ १२॥",
            "a": "4",
            "p": 1
        },
        {
            "i": "4113",
            "n": 13,
            "s": "पपुर्नितान्तं सरसाक्षिभृङ्गैर्वराननाब्जं पुरुषोत्तमस्य ।\nविदेहनारीनरवर्यसङ्घा यथा महापूरुषिकास्तदङ्घ्रिम् ॥ १३॥",
            "a": "4",
            "p": 1
        },
        {
            "i": "4114",
            "n": 14,
            "s": "तथा विदेहः प्रतिलभ्य रामं सहस्रनेत्रावरजं गविष्ठम् ।\nसमर्चयामास सहानुजं तमृषिं च साक्षाज्ज्वलनप्रकाशम् ॥ १४॥",
            "a": "4",
            "p": 1
        },
        {
            "i": "4115",
            "n": 15,
            "s": "मेने च जामातरमात्मकन्यागुणोचितं रूपनवावतारम् ।\nउवाच चास्मै ऋषिरुग्रतेजाः कुरुष्व जामातरमेनमाश्विति ॥ १५॥",
            "a": "4",
            "p": 1
        },
        {
            "i": "4116",
            "n": 16,
            "s": "स आह चैनं परमं वचस्ते करोमि नात्रास्ति विचारणा मे ।\nशृणुष्व मेऽथापि यथा प्रतिज्ञा सुताप्रदानाय कृता पुरस्तात् ॥ १६॥",
            "a": "4",
            "p": 1
        },
        {
            "i": "4117",
            "n": 17,
            "s": "तपो मया चीर्णमुमापतेः पुरा वरायुधावाप्तिधृतेन चेतसा ।\nस मे ददौ दिव्यमिदं धनुस्तदा कथञ्चनाचाल्यमृते पिनाकिनम् ॥ १७॥",
            "a": "4",
            "p": 1
        },
        {
            "i": "4118",
            "n": 18,
            "s": "न देवदैत्योरगदेवगायका अलं धनुश्चालयितुं सवासवाः ।\nकुतो नरास्तद्वरतो हि किङ्करा सहानसैवात्र कृषन्ति कृच्छ्रतः ॥ १८॥",
            "a": "4",
            "p": 1
        },
        {
            "i": "4119",
            "n": 19,
            "s": "अधार्यमेतद् धनुराप्य शङ्करादहं नृणां वीर्यपरीक्षणे धृतः ।\nसुतार्थमेतां चकर प्रतिज्ञां ददामि कन्यां य इदं हि पूरयेत् ॥ १९॥",
            "a": "4",
            "p": 1
        },
        {
            "i": "4120",
            "n": 20,
            "s": "इतीरितां मे गिरमभ्यवेत्य दितेः सुता दानवयक्षराक्षसाः ।\nसमेत्य भूपाश्च समीपमाशु प्रगृह्य तच्चालयितुं न शेकुः ॥ २०॥",
            "a": "4",
            "p": 1
        },
        {
            "i": "4121",
            "n": 21,
            "s": "संस्विन्नगात्राः परिवृत्तनेत्रा दशाननाद्याः पतिता विमूर्छिताः ।\nतथाऽपि मां धर्षयितुं न शेकुः सुताकृते ते वचनां स्वयम्भुवः ॥ २१॥",
            "a": "4",
            "p": 1
        },
        {
            "i": "4122",
            "n": 22,
            "s": "पुरा हि मेऽदात् प्रभुरब्जजो वरं प्रसादितो मे तपसा कथञ्चन ।\nबलान्न ते कश्चिदुपैति कन्यकां तदिच्छुभिस्ते न च धर्षणेति ॥ २२॥",
            "a": "4",
            "p": 1
        },
        {
            "i": "4123",
            "n": 23,
            "s": "ततस्तु ते नष्टमदा इतो गताः समस्तशो ह्यस्तन एव पार्थिवाः ।\nततो ममायं प्रतिपूर्य मानसं वृणोतु कन्यामयमेव मेऽर्थितः ॥ २३॥",
            "a": "4",
            "p": 1
        },
        {
            "i": "4124",
            "n": 24,
            "s": "तथेति चोक्ते मुनिना स किङ्करैरनन्तभोगोपममाश्वथाऽनयत् ।\nसमीक्ष्य तद् वामकरेण राघवः सलीलमुद्धृत्य हसन्नपूरयत् ॥ २४॥",
            "a": "4",
            "p": 1
        },
        {
            "i": "4125",
            "n": 25,
            "s": "विकृष्यमाणं तदनन्तराधसा परेण निःसीमबलेन लीलया ।\nअभज्यतासह्यममुष्य तद् बलं प्रसोढुमीशं कुत एव तद् भवेत् ॥ २५॥",
            "a": "4",
            "p": 1
        },
        {
            "i": "4126",
            "n": 26,
            "s": "स मध्यतस्तत् प्रविभज्य लीलया यथेक्षुदण्डं शतमन्युकुञ्जरः ।\nविलोकयन् वक्त्रमृषेरवस्थितः सलक्ष्मणः पूर्णतनुर्यथा शशी ॥ २६॥",
            "a": "4",
            "p": 1
        },
        {
            "i": "4127",
            "n": 27,
            "s": "तमब्जनेत्रं पृथुतुङ्गवक्षसं श्यामावदातं चलकुण्डलोज्ज्वलम् ।\nशशक्षतोत्थोपमचन्दनोक्षितं ददर्श विद्युद्वसनं नृपात्मजा ॥ २७॥",
            "a": "4",
            "p": 1
        },
        {
            "i": "4128",
            "n": 28,
            "s": "अथो कराभ्यां प्रतिगृह्य मालामम्लानपद्मां जलजायताक्षी ।\nउपेत्य मन्दं लळितैः पदैस्तां तदंस आसज्य च पार्श्वतोऽभवत् ॥ २८॥",
            "a": "4",
            "p": 1
        },
        {
            "i": "4129",
            "n": 29,
            "s": "ततः प्रमोदो नितरां जनानां विदेहपुर्यामभवत् समन्तात् ।\nरामं समालोक्य नरेन्द्रपुत्र्या समेतमानन्दनिधिं परेशम् ॥ २९॥",
            "a": "4",
            "p": 1
        },
        {
            "i": "4130",
            "n": 30,
            "s": "लक्ष्म्या समेते प्रकटं रमेशे सम्प्रेषयामास तदाऽऽशु पित्रे ।\n' विदेहराजो दशदिग्रथाय स तन्निशम्याऽशु तुतोष भूमिपः' ॥ ३०॥",
            "a": "4",
            "p": 1
        },
        {
            "i": "4131",
            "n": 31,
            "s": "(भा\\.पु\\. ७\\.८\\.३६) अथाऽत्मजाभ्यां सहितः सभार्यो ययौ गजस्यन्दनपत्तियुक्तया ।\nस्वसेनयाऽग्रे प्रणिधाय धातृजं वसिष्ठमाश्वेव स यत्र मैथिलः ॥ ३१॥",
            "a": "4",
            "p": 1
        },
        {
            "i": "4132",
            "n": 32,
            "s": "स मैथिलेनातितरां समर्चितो विवाहयामास सुतं मुदम्भरः ।\nपुरोहितो गाधिसुतानुमोदितो जुहाव वह्निं विधिना वसिष्ठः ॥ ३२॥",
            "a": "4",
            "p": 1
        },
        {
            "i": "4133",
            "n": 33,
            "s": "तदा विमानावलिभिर्नभस्तळं दिदृक्षतां सङ्कुलमास नाकिनाम् ।\nसुरानका दुन्दभयो' विनेदिरे जगुश्व गन्धर्ववराः सहस्रशः ॥ ३३॥",
            "a": "4",
            "p": 1
        },
        {
            "i": "4134",
            "n": 34,
            "s": "विजानमाना जगतां हि मातरं पुराऽर्थितुं नाऽययुरत्र देवताः ।\nतदा तु रामं रमया युतं प्रभुं दिदृक्षवश्चक्रुरलं नभस्तळम् ॥ ३४॥",
            "a": "4",
            "p": 1
        },
        {
            "i": "4135",
            "n": 35,
            "s": "यथा पुरा सागरजास्वयंवरे सुमानसानामभवत् समागमः ।\nतथा ह्यभूत् सर्वदिवौकसां तदा तथा मुनीनां सहभूभृतां भुवि ॥ ३५॥",
            "a": "4",
            "p": 1
        },
        {
            "i": "4136",
            "n": 36,
            "s": "प्रगृह्य पाणिं च नृपात्मजाया रराज राजीवसमाननेत्रः ।\nयथा पुरा सागरजासमेतः सुरासुराणाममृताब्धिमन्थने ॥ ३६॥",
            "a": "4",
            "p": 1
        },
        {
            "i": "4137",
            "n": 37,
            "s": "स्वलङ्कृतास्तत्र विचेरुरङ्गना विदेहराजस्य च या हि योषितः ।\nमुदा समेतं रमया रमापतिं विलोक्य रामाय ददौ धनं नृपः ॥ ३७॥",
            "a": "4",
            "p": 1
        },
        {
            "i": "4138",
            "n": 38,
            "s": "प्रियाणि वस्त्राणि रथान् सकुञ्जरान् परार्द्ध्यरत्नान्यखिलस्य चेशितुः ।\nददौ च कन्यात्रयमुत्तमं मुदा तदा स रामावरजेभ्य एव ॥ ३८॥",
            "a": "4",
            "p": 1
        },
        {
            "i": "4139",
            "n": 39,
            "s": "महोत्सवं तं त्वनुभूय देवता नराश्च सर्वे प्रययुर्यथागतम् ।\nपिता च रामस्य सुतैः समन्वितो ययावयोध्यां स्वपुरीं मुदा ततः ॥ ३९॥",
            "a": "4",
            "p": 1
        },
        {
            "i": "4140",
            "n": 40,
            "s": "तदन्तरे सोऽथ ददर्श भार्गवं सहस्रलक्षामितभानुदीधितिम् ।\nविभासमानं निजरश्मिमण्डले धनुर्धरं दीप्तपरश्वधायुधम् ॥ ४०॥",
            "a": "4",
            "p": 1
        },
        {
            "i": "4141",
            "n": 41,
            "s": "अजानतां राघवमादिपूरुषं समागतं ज्ञापयितुं निदर्शनैः ।\nसमाह्वयन्तं रघुपं स्पृधेव नृपो ययाचे प्रणिपत्य भीतः ॥ ४१॥",
            "a": "4",
            "p": 1
        },
        {
            "i": "4142",
            "n": 42,
            "s": "न मे सुतं हन्तुमिहार्हसि प्रभो वयोगतस्येत्युदितः स भार्गवः ।\nसुतत्रयं ते प्रददामि राघवं रणे स्थितं द्रष्टुमिहाऽऽगतोऽस्म्यहम् ॥ ४२॥",
            "a": "4",
            "p": 1
        },
        {
            "i": "4143",
            "n": 43,
            "s": "स इत्थमुक्त्वा नृपतिं रघूत्तमं भृगूत्तमः प्राह निजां तनुं हरिः ।\nअभेदमज्ञेष्वभिदर्शयन् परं पुरातनोऽहं हरिरेष इत्यपि ॥ ४३॥",
            "a": "4",
            "p": 1
        },
        {
            "i": "4144",
            "n": 44,
            "s": "शृणुष्व राम त्वमिहोदितं मया धनुर्द्वयं पूर्वमभून्महाद्भुतम् ।\nउमापतिस्त्वेकमधारयत् ततो रमापतिश्चापरमुत्तमोत्तमम् ॥ ४४॥",
            "a": "4",
            "p": 1
        },
        {
            "i": "4145",
            "n": 45,
            "s": "तदा तु लोकस्य निदर्शनार्थिभिः समर्थितौ तौ हरिशङ्करौ सुरैः ।\nरणस्थितौ वां प्रसमीक्षितुं वयं समर्थयामोऽत्र निदर्शनार्थिनः ॥ ४५॥",
            "a": "4",
            "p": 1
        },
        {
            "i": "4146",
            "n": 46,
            "s": "ततो हि युद्धाय रमेशशङ्करौ व्यवस्थितौ तौ धनुषी प्रगृह्य ।\nयतोऽन्तरस्यैष नियामको हरिस्ततो हरोऽग्रेऽस्य शिलोपमोऽभवत् ॥ ४६॥",
            "a": "4",
            "p": 1
        },
        {
            "i": "4147",
            "n": 47,
            "s": "शशाक नैवाथ यदाऽभिवीक्षितुं प्रस्पन्दितुं वा कुत एव योद्धुम् ।\nशिवस्तदा देवगणः समस्ताः शशंसुरुच्चैर्जगतो हरेर्बलम् ॥ ४७॥",
            "a": "4",
            "p": 1
        },
        {
            "i": "4148",
            "n": 48,
            "s": "यदीरणेनैव विनैष शङ्करः शशाक न प्रश्वसितुं च केवलम् ।\nकिमत्र वक्तव्यमतो हरेर्बलं हरात् परं सर्वत एव चेति ॥ ४८॥",
            "a": "4",
            "p": 1
        },
        {
            "i": "4149",
            "n": 49,
            "s": "ततः प्रणम्याऽऽशु जनार्दनं हरः प्रसन्नदृष्ट्या हरिणाऽभिवीक्षितः ।\nजगाम कैलासममुष्य तद् धनुस्त्वया प्रभग्नं किल लोकसन्निधौ ॥ ४९॥",
            "a": "4",
            "p": 1
        },
        {
            "i": "4150",
            "n": 50,
            "s": "धनुर्यदन्यद्धरिहस्तयोग्यं तत्कार्मुकात् कोटिगुणं पुनश्च ।\nवरं हि हस्ते तदिदं गृहीतं मया गृहाणैतदतो हि वैष्णवम् ॥ ५०॥",
            "a": "4",
            "p": 1
        },
        {
            "i": "4151",
            "n": 51,
            "s": "यदीदमागृह्य विकर्षसि त्वं तदा हरिर्नात्र विचार्यमस्ति ।\nइति ब्रुवाणः प्रददौ धनुर्वरं प्रदर्शयत् विष्णुबलं हराद् वरम् ॥ ५१॥",
            "a": "4",
            "p": 1
        },
        {
            "i": "4152",
            "n": 52,
            "s": "प्रगृह्य तच्चापवरं स राघवश्चकार सज्यं निमिषेण लीलया ।\nचकर्ष सन्धाय शरं च पश्यतः समस्तलोकस्य च संशयं नुदन् ॥ ५२॥",
            "a": "4",
            "p": 1
        },
        {
            "i": "4153",
            "n": 53,
            "s": "प्रदर्शिते विष्णुबले समस्ततो हराच्च निःसङ्ख्यतया महाधिके ।\nजगाद मेघौघगभीरया गिरा स राघवं भार्गव आदिपूरुषः ॥ ५३॥",
            "a": "4",
            "p": 1
        },
        {
            "i": "4154",
            "n": 54,
            "s": "अलं बलं ते जगतोऽखिलाद् वरं परोऽसि नारायण एव नान्यथा ।\nविसर्जयस्वेह शरं तपोमये महासुरे लोकमये वराद् विभोः ॥ ५४॥",
            "a": "4",
            "p": 1
        },
        {
            "i": "4155",
            "n": 55,
            "s": "पुरोऽतुलो नाम महासुरोऽभवद् वरात् स तु ब्रह्मण आप लोकताम् ।\nपुनश्च तं प्राह जगद्गुरुर्यदा हरिर्जितः स्याद्धि तदैव वध्यसे ॥ ५५॥",
            "a": "4",
            "p": 1
        },
        {
            "i": "4156",
            "n": 56,
            "s": "अतो वधार्थं जगदन्तकस्य सर्वाजितोऽहं जितवद् व्यवस्थितः ।\nइतीरिते लोकमये स राघवो मुमोच बाणं जगदन्तकेऽसुरे ॥ ५६॥",
            "a": "4",
            "p": 1
        },
        {
            "i": "4157",
            "n": 57,
            "s": "पुरा वरोऽनेन शिवोपलम्भितो मुमुक्षया विष्णुतनुप्रवेशनम् ।\nस तेन रामोदरगो बहिर्गतस्तदाज्ञयैवाऽऽशु बभूव भस्मसात् ॥ ५७॥",
            "a": "4",
            "p": 1
        },
        {
            "i": "4158",
            "n": 58,
            "s": "इतीव रामाय स राघवः शरं विकर्षमाणो विनिहत्य चासुरम् ।\nतपस्तदीयं प्रवदन् मुमोद तदीयमेव ह्यभवत् समस्तम् ॥ ५८॥",
            "a": "4",
            "p": 1
        },
        {
            "i": "4159",
            "n": 59,
            "s": "निरन्तरानन्तविबोधसारः स जानमानोऽखिलमादिपूरुषः ।\nवदञ्छृणोतीव विनोदतो हरिः स एक एव द्वितनुर्मुमोद ॥ ५९॥",
            "a": "4",
            "p": 1
        },
        {
            "i": "4160",
            "n": 60,
            "s": "स चेष्टितं चैव निजाश्रयस्य जनस्य सत्तत्त्वविबोधकारणम् ।\nविमोहकं चान्यतमस्य कुर्वन् चिक्रीड एकोऽपि नरान्तरे यथा ॥ ६०॥",
            "a": "4",
            "p": 1
        },
        {
            "i": "4161",
            "n": 61,
            "s": "ततः स कारुण्यनिधिर्निजे जने नितान्तमैक्यं स्वगतं प्रकाशयन् ।\nद्विधेव भूत्वा भृगुवर्य आत्मना रघूत्तमेनैक्यमगात् समक्षम् ॥ ६१॥",
            "a": "4",
            "p": 1
        },
        {
            "i": "4162",
            "n": 62,
            "s": "समेत्य चैक्यं जगतोऽभिपश्यतः प्रणुद्य शङ्कामखिलां जनस्य ।\nप्रदाय रामाय धनुर्वरं तदा जगाम रामानुमतो रमापतिः ॥ ६२॥",
            "a": "4",
            "p": 1
        },
        {
            "i": "4163",
            "n": 63,
            "s": "ततो नृपोऽत्यर्थमुदाऽभिपूरितः सुतैः समस्तैः स्वपुरीमवाप ह ।\nरेमेऽथ रामोऽपि रमास्वरूपया तयैव राजात्मजया हि सीतया ॥ ६३॥",
            "a": "4",
            "p": 1
        },
        {
            "i": "4164",
            "n": 64,
            "s": "यथा पुरा श्रीरमणः श्रिया तया रतो नितान्तं हि पयोब्धिमध्ये ।\nतथा त्वयोध्यापुरिगो रघूत्तमोऽप्युवास कालं सुचिरं रतस्तया ॥ ६४॥",
            "a": "4",
            "p": 1
        },
        {
            "i": "4165",
            "n": 65,
            "s": "इमानि कर्माणि रघूत्तमस्य हरेर्विचित्राण्यपि नाद्भुतानि ।\nदुरन्तशक्तेरथ चास्य वैभवं स्वकीयकर्तव्यतयाऽनुवर्ण्यते ॥ ६५॥",
            "a": "4",
            "p": 1
        },
        {
            "i": "5101",
            "n": 1,
            "s": "औं ॥ इत्थं विश्वेश्वरेऽस्मिन्नखिल जगदवस्थाप्य सीतासहाये भूमिष्ठे सर्वलोकास्तुतुषुरनुदिनं वृद्धभक्त्यानितान्तम् ।\nराजा राज्याभिषेके प्रकृतिजनवचो मानयन्नात्मनोऽर्थ्यं दध्रे तन्मन्थरायाः श्रुतिपथमगमद् भूमिगाया अलक्ष्म्याः ॥ १॥",
            "a": "5",
            "p": 1
        },
        {
            "i": "5102",
            "n": 2,
            "s": "पूर्वं क्षीराब्धिजाता कथमपि तपसैवाप्सरस्त्वं प्रयाता तां नेतुं तत् तमोऽन्धं कमलजनिरुवाचाऽऽशु रामाभिषेकम् ।\nभूत्वा दासी विलुम्प स्वगतिमपि ततः कर्मणा प्राप्स्यसे त्वं सेत्युक्ता मन्थराऽऽसीत् तदनु कृतवत्येव चैतत् कुकर्म ॥ २॥",
            "a": "5",
            "p": 1
        },
        {
            "i": "5103",
            "n": 3,
            "s": "तद्वाक्यात् कैकयी सा पतिगवरबलादाजहारैव राज्यं रामस्तद्गौरवेण त्रिदशमुनिकृतेऽरण्यमेवाऽविवेश ।\nसीतायुक्तोऽनुजेन प्रतिदिनसुविवृद्धोरुभक्त्या समेतः संस्थाप्याशेषजन्तून् स्वविरहजशुचा त्यक्तसर्वेषणार्थान् ॥ ३॥",
            "a": "5",
            "p": 1
        },
        {
            "i": "5104",
            "n": 4,
            "s": "वृक्षान् पश्वादिकीटान् पितरमथ सखीन् मातृपूर्वान् विसृज्य प्रोत्थां गङ्गांस्वपादाद्धर इव गुहेनार्चितः सोऽथ तीर्त्वा ।\nदेवार्च्यस्यापि पुत्रादृषिगणसहितात् प्राप्य पूजां प्रयातः शैलेशं चित्रकूटं कतिपयदिनान्यत्र मोदन्नुवास ॥ ४॥",
            "a": "5",
            "p": 1
        },
        {
            "i": "5105",
            "n": 5,
            "s": "एतस्मिन्नेव काले दशरथनृपतिः स्वर्गतोऽभूद् वियोगाद् रामस्यैवाथ पुत्रौ विधिसुतसहितैर्मन्त्रिभिः केकयेभ्यः ।\nआनीतौ तस्य कृत्वा श्रुतिगणविहितप्रेतकार्याणि सद्यः शोचन्तौ राममार्गं पुरजनसहितौ जग्मतुर्मातृभिश्च ॥ ५॥",
            "a": "5",
            "p": 1
        },
        {
            "i": "5106",
            "n": 6,
            "s": "धिक् कुर्वन्तौ नितान्तं सकलदुरितगां मन्थरां कैकयीं च प्राप्तौ रामस्य पादौ मुनिगणसहितौ तत्र चोवाच नत्वा ।\nरामं राजीवनेत्र भरत इह पुनः प्रीतयेऽस्माकमीश प्राप्याऽऽशु स्वामयोध्यामवरजसहितः पालयेमां धरित्रीम् ॥ ६॥",
            "a": "5",
            "p": 1
        },
        {
            "i": "5107",
            "n": 7,
            "s": "इत्युक्तः कर्तुमीशः सकलसुरगणाप्यायनं रामदेवः सत्यां कर्तुं च वाणीमवददतितरां नेति सद्भक्तिनम्रम् ।\nभूयोभूयोऽर्थयन्तं द्विगुणितशरदां सप्तके त्वभ्यतीते कर्तैतत् ते वचोऽहं सुदृढमृतमिदं मे वचो नात्र शङ्का ॥ ७॥",
            "a": "5",
            "p": 1
        },
        {
            "i": "5108",
            "n": 8,
            "s": "श्रुत्वैतद् रामवाक्यं हुतभुजि पतने स प्रतिज्ञां च कृत्वा रामोक्तस्यान्यथात्वे न तु परमभिवेक्ष्येऽहमित्येव तावत् ।\nकृत्वाऽन्यां स प्रतिज्ञामवसदथ बहिर्ग्रामके नन्दिनाम्नि श्रीशस्यैवास्य कृत्वा शिरसि परमकं पौरटं पादपीठम् ॥ ८॥",
            "a": "5",
            "p": 1
        },
        {
            "i": "5109",
            "n": 9,
            "s": "समस्तपौरानुगतेऽनुजे गते स चित्रकूटे भगवानुवास ह अथाऽजगामेन्द्रसुतोऽपि वायसो महासुरेणाऽत्मगतेन चोदितः ॥ ९॥",
            "a": "5",
            "p": 1
        },
        {
            "i": "5110",
            "n": 10,
            "s": "स आसुरावेशवशाद् रमास्तने यदा व्यधात् तुण्डमथाभिवीक्षितः ।\nजनार्दनेनाऽऽशु तृणे प्रयोजिते चचार तेन ज्वलताऽनुयातः ॥ १०॥",
            "a": "5",
            "p": 1
        },
        {
            "i": "5111",
            "n": 11,
            "s": "स्वयम्भुशर्वेन्द्रमुखान्सुरेश्वरान् जिजीविषुस्ताञ्छरणं गतोऽपि ।\nबहिष्कृतस्तैर्हरिभक्तिभावतो ह्यलङ्घ्यशक्त्या परमस्य चाक्षमैः ॥ ११॥",
            "a": "5",
            "p": 1
        },
        {
            "i": "5112",
            "n": 12,
            "s": "पुनः प्रयातः शरणं रघूत्तमं विसर्जितस्तेन निहत्य चासुरम् ।\nतदक्षिगं साक्षिकमप्यवध्यं प्रसादतश्चन्द्रविभूषणस्य ॥ १२॥",
            "a": "5",
            "p": 1
        },
        {
            "i": "5113",
            "n": 13,
            "s": "स वायसानामसुरोऽखिलानां वरादुमेशस्य बभूव चाक्षिगः ।\nनिपातितोऽसौ सह वायसाक्षिभिस्तृणेन रामस्य बभूव भस्मसात् ॥ १३॥",
            "a": "5",
            "p": 1
        },
        {
            "i": "5114",
            "n": 14,
            "s": "ददुर्हि तस्मै विवरं बलार्थिनो यद् वायसास्तेन तदक्षिपातनम् ।\nकृतं रमेशेन तदेकनेत्रा बभूवुरन्येऽपि तु वायसाः सदा ॥ १४॥",
            "a": "5",
            "p": 1
        },
        {
            "i": "5115",
            "n": 15,
            "s": "भविष्यतामप्यथ यावदेव द्विनेत्रता काककुलोद्भवानाम् ।\nतावत् तदक्ष्यस्य कुरङ्गनाम्नः शिवेन दत्तं दितिजस्य चाक्षयम् ॥ १५॥",
            "a": "5",
            "p": 1
        },
        {
            "i": "5116",
            "n": 16,
            "s": "अतः पुनर्भावममुष्य हिन्वन् भविष्यतश्चैकदृशश्चकार ।\nस वायसान् राघव आदिपूरुषस्ततो ययौ शक्रसुतस्तदाज्ञया ॥ १६॥",
            "a": "5",
            "p": 1
        },
        {
            "i": "5117",
            "n": 17,
            "s": "रामोऽथ दण्डकवनं मुनिवर्यनीतो लोकाननेकश उदारबलैर्निरस्तान् ।\nश्रुत्वा खरप्रभृतिभिर्वरतो हरस्य सर्वैरवध्यतनुभिः प्रययौ सभार्यः ॥ १७॥",
            "a": "5",
            "p": 1
        },
        {
            "i": "5118",
            "n": 18,
            "s": "आसीच्च तत्र शरभङ्ग इति स्म जीर्णो लोकं हरेर्जिगमिषुर्मुनिरुग्रतेजाः ।\nतेनाऽदरोपहृतसार्ध्यसपर्यया स प्रीतो ददौ निजपदं परमं रमेशः ॥ १८॥",
            "a": "5",
            "p": 1
        },
        {
            "i": "5119",
            "n": 19,
            "s": "धर्मो यतोऽस्य वनगस्य नितान्तशक्तिह्रासे स्वधर्मकरणस्य हुताशनादौ ।\nदेहात्ययः स तत एव तनुं निजाग्नौ सन्त्यज्य रामपुरतः प्रययौ परेशम् ॥ १९॥",
            "a": "5",
            "p": 1
        },
        {
            "i": "5120",
            "n": 20,
            "s": "रामोऽपि तत्र ददृशे धनदस्य शापाद् गन्धर्वमुर्वशिरतेरथ यातुधानीम् ।\nप्राप्तं दशां सपदि तुम्बुरुनामधेयं नाम्ना विराधमपि शर्ववरादवध्यम् ॥ २०॥",
            "a": "5",
            "p": 1
        },
        {
            "i": "5121",
            "n": 21,
            "s": "भङ्क्त्वाऽस्य बाहुयुगळं बिलगं चकार सम्मानयन् वचनमम्बुजजन्मनोऽसौ ।\nप्रादाच्च तस्य सुगतिं निजगायकस्य भक्षार्थमंसकमितोऽपि सहानुजेन ॥ २१॥",
            "a": "5",
            "p": 1
        },
        {
            "i": "5122",
            "n": 22,
            "s": "प्रीतिं विधित्सुरगमद् भवनं निजस्य कुम्भोद्भवस्य परमादरतोऽमुना च ।\nसम्पूजितो धनुरनेन गृहीतमिन्द्राच्छार्ङ्गं तदादिपुरुषो निजमाजहार ॥ २२॥",
            "a": "5",
            "p": 1
        },
        {
            "i": "5123",
            "n": 23,
            "s": "आत्मार्थमेव हि पुरा हरिणा प्रदत्तमिन्द्रे तदिन्द्र उत रामकरार्थमेव ।\nप्रादादगस्त्यमुनये तदवाप्य रामो रक्षन् ऋषीनवसदेव स दण्डकेषु ॥ २३॥",
            "a": "5",
            "p": 1
        },
        {
            "i": "5124",
            "n": 24,
            "s": "काले तदैव खरदूषणयोर्बलेन रक्षःस्वसा पतिनिमार्गणतत्पराऽऽसीत् ।\nव्यापादिते निजपतौ हि दशाननेन प्रामादिकेन विधिनाऽभिससार रामम् ॥ २४॥",
            "a": "5",
            "p": 1
        },
        {
            "i": "5125",
            "n": 25,
            "s": "साऽनुज्ञयैव रजनीचरभर्तुरुग्रा भ्रातृद्वयेन सहिता वनमावसन्ती ।\nरामं समेत्य भव मे पतिरित्यवोचद् भानुं यथा तम उपेत्य सुयोगकामम् ॥ २५॥",
            "a": "5",
            "p": 1
        },
        {
            "i": "5126",
            "n": 26,
            "s": "तां तत्र हास्यकथया जनकासुताग्रे गच्छानुजं म इह मेति वचः स उक्त्वा ।\nतेनैव दुष्टचरितां हि विकर्णनासां चक्रे समस्तरजनीचरनाशहेतोः ॥ २६॥",
            "a": "5",
            "p": 1
        },
        {
            "i": "5127",
            "n": 27,
            "s": "तत्प्रेरितान् सपदि भीमबलान् प्रयातांस्तस्याः खरत्रिशिरदूषणमुख्यबन्धून् ।\nजघ्ने चतुर्दशसहस्रमवारणीयकोदण्डपाणिरखिलस्य सुखं विधातुम् ॥ २७॥",
            "a": "5",
            "p": 1
        },
        {
            "i": "5128",
            "n": 28,
            "s": "दत्तेऽभये रघुवरेण महामुनीनां दत्ते भये च रजनीचरमण्डलस्य ।\nरक्षःपतिः स्वसृमुखादविकम्पनाच्च श्रुत्वा बलं रघुपतेः परमाप चिन्ताम् ॥ २८॥",
            "a": "5",
            "p": 1
        },
        {
            "i": "5129",
            "n": 29,
            "s": "स त्वाशु कार्यमवमृश्य जगाम तीरे क्षेत्रं नदीनदपतेः श्रवणं धरित्र्याः ।\nमारीचमत्र तपसि प्रतिवर्तमानं भीतं शराद् रघुपतेर्नितरां ददर्श ॥ २९॥",
            "a": "5",
            "p": 1
        },
        {
            "i": "5130",
            "n": 30,
            "s": "तेनार्थितः सपदि राघववञ्चनार्थे मारीच आह शरवेगममुष्य जानन् ।\nशक्यो न ते रघुवरेण हि विग्रहोऽत्र जानामि संस्पर्शमस्य शरस्य पूर्वम् ॥ ३०॥",
            "a": "5",
            "p": 1
        },
        {
            "i": "5131",
            "n": 31,
            "s": "इत्युक्तवन्तमथ रावण आह खड्गं निष्कृष्य हन्मि यदि मे न करोषि वाक्यम् ।\nतच्छुश्रुवान् भययुतोऽथ निसर्गतश्च पापो जगाम रघुवर्यसकाशमाशु ॥ ३१॥",
            "a": "5",
            "p": 1
        },
        {
            "i": "5132",
            "n": 32,
            "s": "स प्राप्य हैममृगतां बहुरत्नचित्रः सीतासमीप उरुधा विचचार शीघ्रम् ।\nनिर्दोषनित्यवरसंविदपि स्म देवी रक्षोवधाय जनमोहकृते तथाऽऽह ॥ ३२॥",
            "a": "5",
            "p": 1
        },
        {
            "i": "5133",
            "n": 33,
            "s": "देवेममाशु परिगृह्य च देहि मे त्वं क्रीडामृगं त्विति तयोदित एव रामः ।\nअन्वक् ससार ह शरासनबाणपाणिर्मायामृगं निशिचरं निजघान जानन् ॥ ३३॥",
            "a": "5",
            "p": 1
        },
        {
            "i": "5134",
            "n": 34,
            "s": "तेनाऽहतः शरवरेण भृशं ममार विक्रुश्य लक्ष्मणमुरुव्यथया स पापः ।\nश्रुत्वैव लक्ष्मणमचूचुददुग्रवाक्यैः सोऽप्याप रामपथमेव सचापबाणः ॥ ३४॥",
            "a": "5",
            "p": 1
        },
        {
            "i": "5135",
            "n": 35,
            "s": "यां यां परेश उरुधैव करोति लीलां तां तां करोत्यनु तथैव रमापि देवी ।\nनैतावताऽस्य परमस्य तथा रमाया दोषोऽणुरप्यनुविचिन्त्य उरुप्रभू यत् ॥ ३५॥",
            "a": "5",
            "p": 1
        },
        {
            "i": "5136",
            "n": 36,
            "s": "क्वाज्ञानमापदपि मन्दकटाक्षमात्रसर्गस्थितिप्रळयसंसृतिमोक्षहेतोः ।\nदेव्या हरेः किमु विडम्बनमात्रमेतद् विक्रीडतोः सुरनरादिदेव तस्मात् ॥ ३६॥",
            "a": "5",
            "p": 1
        },
        {
            "i": "5137",
            "n": 37,
            "s": "देव्याः समीपमथ रावण आससाद साऽदृश्यतामगमदप्यविषह्यशक्तिः ।\nसृष्ट्वाऽऽत्मनः प्रतिकृतिं प्रययौ च शीघ्रं कैलासमर्चितपदा न्यवसच्छिवाभ्याम् ॥ ३७॥",
            "a": "5",
            "p": 1
        },
        {
            "i": "5138",
            "n": 38,
            "s": "तस्यास्तु तां प्रतिकृतिं प्रविवेश शक्रो देव्याश्च सन्निधियुतां व्यवहारसिद्ध्यै ।\nआदाय तामथ ययौ रजनीचरेन्द्रो हत्वा जटायुषमुरुश्रमतो निरुद्धः ॥ ३८॥",
            "a": "5",
            "p": 1
        },
        {
            "i": "5139",
            "n": 39,
            "s": "मार्गे व्रजन्तमभियाय ततो हनूमान् संवारितो रविसुतेन च जानमानः ।\nदैवं तु कार्यमथ कीर्तिमभीप्समानो रामस्य नैनमहनद् वचनाद्धरेश्व ॥ ३९॥",
            "a": "5",
            "p": 1
        },
        {
            "i": "5140",
            "n": 40,
            "s": "प्राप्यैव राक्षस उताऽऽत्मपुरीं स तत्र सीताकृतिं प्रतिनिधाय ररक्ष चाथ ।\nरामोऽपि तत्तु विनिहत्य सुदुष्टरक्षः प्राप्याऽश्रमं स्वदयितां नहि पश्यतीव ॥ ४०॥",
            "a": "5",
            "p": 1
        },
        {
            "i": "5141",
            "n": 41,
            "s": "अन्वेषमाण इव तं च ददर्श गृध्रं सीतारिरक्षिषुमथो रिपुणा विशस्तम् ।\nमन्दात्मचेष्टममुनोक्तमरेश्च कर्म श्रुत्वा मृतं तमदहत् स्वगतिं तथाऽदात् ॥ ४१॥",
            "a": "5",
            "p": 1
        },
        {
            "i": "5142",
            "n": 42,
            "s": "अन्यत्र चैव विचरन् सहितोऽनुजेन प्राप्तः करौ स सहसाऽथ कबन्धनाम्नः ।\nधातुर्वरादखिलजायिन उज्झितस्य मृत्योश्च वज्रपतनादतिकुञ्चितस्य ॥ ४२॥",
            "a": "5",
            "p": 1
        },
        {
            "i": "5143",
            "n": 43,
            "s": "छित्वाऽस्य बाहुयुगळं सहितोऽनुजेन तं पूर्ववत् प्रतिविधाय सुरेन्द्रभृत्यम् ।\nनाम्ना दनुं त्रिजटयैव पुराऽभिजातं गन्धर्वमाशु च ततोऽपि तदर्चितोऽगात् ॥ ४३॥",
            "a": "5",
            "p": 1
        },
        {
            "i": "5144",
            "n": 44,
            "s": "दृष्ट्वा तमेव शबरी परमं हरिं च ज्ञात्वा विवेश दहनं पुरतोऽस्य तस्यै ।\nप्रादात् स्वलोकमिममेव हि सा प्रतीक्ष्य पूर्वं मतङ्गवचनेन वनेऽत्र साऽभूत् ॥ ४४॥",
            "a": "5",
            "p": 1
        },
        {
            "i": "5145",
            "n": 45,
            "s": "शापाद् वराप्सरसमेव हि तां विमुच्य शच्या कृतात् पतिपुरस्त्वतिदर्पहेतोः ।\nगत्वा ददर्श पवनात्मजमृश्यमूके स ह्येक एनमवगच्छति सम्यगीशम् ॥ ४५॥",
            "a": "5",
            "p": 1
        },
        {
            "i": "5146",
            "n": 46,
            "s": "देहेऽपि यत्र पवनोऽत्र हरिर्यतोऽसौ तत्रैव वायुरिति वेदवचः प्रसिद्धम् ।\nकस्मिन् न्वहं त्विति तथैव हि सोऽवतारे तस्मात् स मारुतिकृते रविजं ररक्ष ॥ ४६॥",
            "a": "5",
            "p": 1
        },
        {
            "i": "5147",
            "n": 47,
            "s": "एवं स कृष्णतनुरर्जुनमप्यरक्षद् भीमार्थमेव तदरिं रविजं निहत्य ।\nपूर्वं हि मारुतिमवाप रवेः सुतोऽयं तेनास्य वालिनमहन् रघुपः प्रतीपम् ॥ ४७॥",
            "a": "5",
            "p": 1
        },
        {
            "i": "5148",
            "n": 48,
            "s": "एवं सुराश्च पवनस्य वशे यतोऽतः सुग्रीवमत्र तु परत्र च शक्रसूनुम् ।\nसर्वे श्रिता हनुमतस्तदनुग्रहाय तत्रागमद् रघुपतिः सह लक्ष्मणेन ॥ ४८॥",
            "a": "5",
            "p": 1
        },
        {
            "i": "5149",
            "n": 49,
            "s": "' यत्पादपङ्कजरजः शिरसा विभर्ति श्रीरब्जजश्च गिरिशः सह लोकपालैः' ।\nसर्वेश्वरस्य परमस्य हि सर्वशक्तेः किं तस्य शत्रुहनने कपयः सहायाः ॥ ४९॥",
            "a": "5",
            "p": 1
        },
        {
            "i": "5150",
            "n": 50,
            "s": "(भा\\.पु\\. १०\\.५८\\.३८) समागते तु राघवे प्लवङ्गमाः ससूर्यजाः ।\nविपुप्लुवुर्भयार्दिता न्यवारयच्च मारुतिः ॥ ५०॥",
            "a": "5",
            "p": 1
        },
        {
            "i": "5151",
            "n": 51,
            "s": "संस्थाप्याऽशु हरीन्द्रान् जानन् विष्णोर्गुणाननन्तान् सः ।\nसाक्षाद् ब्रह्मपिताऽसावित्येनेनास्य पादयोः पेते ॥ ५१॥",
            "a": "5",
            "p": 1
        },
        {
            "i": "6101",
            "n": 1,
            "s": "औं ॥ उत्थाप्य चैनमरविन्ददलायताक्षश्चक्राङ्कितेन वरदेन कराम्बुजेन ।\nकृत्वा च संविदमनेन नुतोऽस्य चांसं प्रीत्याऽऽरुरोह स हसन् सह लक्ष्मणेन ॥ १॥",
            "a": "6",
            "p": 1
        },
        {
            "i": "6102",
            "n": 2,
            "s": "आरोप्य चांसयुगळं भगवन्तमेनं तस्यानुजं च हनुमान् प्रययौ कपीन्द्रम् ।\nसख्यं चकार हुतभुक्प्रमुखे च तस्य रामेण शाश्वतनिजार्तिहरेण शीघ्रम् ॥ २॥",
            "a": "6",
            "p": 1
        },
        {
            "i": "6103",
            "n": 3,
            "s": "श्रुत्वाऽस्य दुःखमथ देववरः प्रतिज्ञां चक्रे स वालिनिधनाय हरीश्वरोऽपि ।\nसीतानुमार्गणकृतेऽथ स वालिनैव क्षिप्तां हि दुन्दुभितनुं समदर्शयच्च ॥ ३॥",
            "a": "6",
            "p": 1
        },
        {
            "i": "6104",
            "n": 4,
            "s": "वीक्ष्यैव तां निपतितामथ रामदेवः सोऽङ्गुष्ठमात्रचलनादतिलीलयैव ।\nसम्प्रास्य योजनशतेऽथ तयैव चोर्वीं सर्वां विदार्य दितिजानहनद् रसास्थान् ॥ ४॥",
            "a": "6",
            "p": 1
        },
        {
            "i": "6105",
            "n": 5,
            "s": "शर्वप्रसादजबलाद् दितिजानवध्यान् सर्वान् निहत्य कुणपेन पुनश्च सख्या ।\nभीतेन वालिबलतः कथितः स्म सप्त सालान् प्रदर्श्य दितिजान् सुदृढांश्च वज्रात् ॥ ५॥",
            "a": "6",
            "p": 1
        },
        {
            "i": "6106",
            "n": 6,
            "s": "एकैकमेषु स विकम्पयितुं समर्थः पत्राणि लोप्तुमपि तूत्सहते न शक्तः ।\nविष्वक् स्थितान् यदि भवान् प्रतिभेत्स्यतीमानेकेषुणा तर्हि वालिवधे समर्थः ॥ ६॥",
            "a": "6",
            "p": 1
        },
        {
            "i": "6107",
            "n": 7,
            "s": "जेतुं चतुर्गुणबलो हि पुमान् प्रभुः स्याद्धन्तुं शताधिकबलोऽतिबलं सुशक्तः ।\nतस्मादिमान् हरिहयात्मजबाह्वलोप्यपत्रान् विभिद्य मम संशयमाशु भिन्धि ॥ ७॥",
            "a": "6",
            "p": 1
        },
        {
            "i": "6108",
            "n": 8,
            "s": "श्रुत्वाऽस्य वाक्यमवमृश्य दितेः सुतांस्तान् धातुर्वरादखिलपुम्भिरभेद्यरूपान् ।\nब्रह्मत्वमाप्तुमचलं तपसि प्रवृत्तानेकेषुणा सपदि तान् प्रविभेद रामः ॥ ८॥",
            "a": "6",
            "p": 1
        },
        {
            "i": "6109",
            "n": 9,
            "s": "सन्धाय कार्मुकवरे निशिते तु बाणेऽथाऽऽकृष्य दक्षिणभुजेन तदा प्रमुक्ते ।\nरामेण सत्वरमनन्तबलेन सर्वे चूर्णीकृताः सपदि ते तरवो रवेण ॥ ९॥",
            "a": "6",
            "p": 1
        },
        {
            "i": "6110",
            "n": 10,
            "s": "भित्त्वा च तान् सगिरिकुं भगवत्प्रमुक्तः पाताळसप्तकमथात्र च ये त्ववध्याः ।\nनाम्नाऽसुराः कुमुदिनोऽब्जजवाक्यरक्षाः सर्वांश्च तानदहदाशु शरः स एकः ॥ १०॥",
            "a": "6",
            "p": 1
        },
        {
            "i": "6111",
            "n": 11,
            "s": "नैतद् विचित्रममितोरुबलस्य विष्णोर्यत्प्रेरणात् सपवनस्य भवेत् प्रवृत्तिः ।\nलोकस्य सप्रकृतिकस्य सरुद्रकाल कर्मादिकस्य तदपीदमनन्यसाध्यम् ॥ ११॥",
            "a": "6",
            "p": 1
        },
        {
            "i": "6112",
            "n": 12,
            "s": "दृष्ट्वा बलं भगवतोऽथ हरीश्वरोऽसावग्रे निधाय तमयात् पुरमग्रजस्य ।\nआश्रुत्य रावमनुजस्य बिलात् स चाऽगादभ्येनमाशु दयिताप्रतिवारितोऽपि ॥ १२॥",
            "a": "6",
            "p": 1
        },
        {
            "i": "6113",
            "n": 13,
            "s": "तन्मुष्टिभिः प्रतिहतः प्रययावशक्तः सुग्रीव आशु रघुपोऽपि हि धर्ममीक्षन् ।\nनैनं जघान विदिताखिललोकचेष्टोऽप्येनं स आह युधि वां न मया विविक्तौ ॥ १३॥",
            "a": "6",
            "p": 1
        },
        {
            "i": "6114",
            "n": 14,
            "s": "सौभ्रात्रमेष यदि वाञ्छति वालिनैव नाहं निरागसमथाग्रजनिं हनिष्ये ।\nदीर्घः सहोदरगतो न भवेद्धि कोपो दीर्घोऽपि कारणमृते विनिवर्तते च ॥ १४॥",
            "a": "6",
            "p": 1
        },
        {
            "i": "6115",
            "n": 15,
            "s": "कोपः सहोदरजने पुनरन्तकाले प्रायो निवृत्तिमुपगच्छति तापकश्च ।\nएकस्य भङ्ग इति नैव झटित्यपास्तदोषो निहन्तुमिह योग्य इति स्म मेने ॥ १५॥",
            "a": "6",
            "p": 1
        },
        {
            "i": "6116",
            "n": 16,
            "s": "तस्मान्न बन्धुजनगे जनिते विरोधे कार्यो वधस्तदनुबन्धिभिराश्वितीह ।\nधर्मं प्रदर्शयितुमेव रवेः सुतस्य भावी न ताप इति विच्च न तं जघान ॥ १६॥",
            "a": "6",
            "p": 1
        },
        {
            "i": "6117",
            "n": 17,
            "s": "यः प्रेरकः सकलषेमुषिसन्ततेश्च तस्याज्ञता कुत इहेशवरस्य विष्णोः ।\nतेनोदितोऽथ सुदृढं पुनरागतेन वज्रोपमं शरममूमुचदिन्द्रसूनोः ॥ १७॥",
            "a": "6",
            "p": 1
        },
        {
            "i": "6118",
            "n": 18,
            "s": "रामाज्ञयैव लतया रविजे विभक्ते वायोः सुतेन रघुपेण शरे च मुक्ते ।\nश्रुत्वाऽस्य शब्दमतुलं हृदि तेन विद्ध इन्द्रात्मजो गिरिरिवापतदाशु सन्नः ॥ १८॥",
            "a": "6",
            "p": 1
        },
        {
            "i": "6119",
            "n": 19,
            "s": "भक्तो ममैष यदि मामभिपश्यतीह पादौ ध्रुवं मम समेष्यति निर्विचारः ।\nयोग्यो वधो नहि जनस्य पदानतस्य राज्यार्थिना रविसुतेन वधोऽर्थितश्च ॥ १९॥",
            "a": "6",
            "p": 1
        },
        {
            "i": "6120",
            "n": 20,
            "s": "कार्यं ह्यभीष्टमपि तत् प्रणतस्य पूर्वं शस्तो वधो न पदयोः प्रणतस्य चैव ।\nतस्माददृश्यतनुरेव निहन्मि शक्रपुत्रं त्वितीह तमदृष्टतया जघान ॥ २०॥",
            "a": "6",
            "p": 1
        },
        {
            "i": "6121",
            "n": 21,
            "s": "यः प्रेरकः सकललोकबलस्य नित्यं पूर्णाव्ययोच्चबलवीर्यतनुः स्वतन्त्रः ।\nकिं तस्य दृष्टिपथगस्य च वानरोऽयं कर्तैशचापमपि येन पुरा विभग्नम् ॥ २१॥",
            "a": "6",
            "p": 1
        },
        {
            "i": "6122",
            "n": 22,
            "s": "सन्नेऽथ वालिनि जगाम च तस्य पार्श्वं प्राहैनमार्द्रवचसा यदि वाञ्छसि त्वम् ।\nउज्जीवयिष्य इति नैच्छदसौ त्वदग्रे को नाम नेच्छति मृतिं पुरुषोत्तमेति ॥ २२॥",
            "a": "6",
            "p": 1
        },
        {
            "i": "6123",
            "n": 23,
            "s": "कार्याणि तस्य चरमाणि विधाय पुत्रं त्वग्रे निधाय रविजः कपिराज्य आसीत् ।\nरामोऽपि तद्गिरिवरे चतुरोऽथ मासान् दृष्ट्वा घनागममुवास सलक्ष्मणोऽसौ ॥ २३॥",
            "a": "6",
            "p": 1
        },
        {
            "i": "6124",
            "n": 24,
            "s": "अथातिसक्ते क्षितिपे कपीनां प्रविस्मृते रामकृतोपकारे ।\nप्रसह्य तं बुद्धिमतां वरिष्ठो रामाङ्घ्रिभक्तो हनुमानुवाच ॥ २४॥",
            "a": "6",
            "p": 1
        },
        {
            "i": "6125",
            "n": 25,
            "s": "न विस्मृतिस्ते रघुवर्यकार्ये कार्या कथञ्चित् स हि नोऽभिपूज्यः ।\nन चेत् स्वयं कर्तुमभीष्टमद्य ते ध्रुवं बलेनापि हि कारयामि ॥ २५॥",
            "a": "6",
            "p": 1
        },
        {
            "i": "6126",
            "n": 26,
            "s": "स एवमुक्त्वा हरिराजसन्निधौ द्वीपेषु सप्तस्वपि वानरान् प्रति ।\nसम्मेळनायाऽशुगतीन् स्म वानरान् प्रस्थापयामास समस्तशः प्रभुः ॥ २६॥",
            "a": "6",
            "p": 1
        },
        {
            "i": "6127",
            "n": 27,
            "s": "हरीश्वराज्ञाप्रणिधानपूर्वकं हनूमता ते प्रहिता हि वानराः ।\nसमस्तशैलद्रुमषण्डसंस्थितान् हरीन् समादाय तदाऽभिजग्मुः ॥ २७॥",
            "a": "6",
            "p": 1
        },
        {
            "i": "6128",
            "n": 28,
            "s": "तदैव रामोऽपि हि भोगसक्तं प्रमत्तमालक्ष्य कपीश्वरं प्रभुः ।\nजगाद सौमित्रिमिदं वचो मे प्लवङ्गमेशाय वदाऽशु याहि ॥ २८॥",
            "a": "6",
            "p": 1
        },
        {
            "i": "6129",
            "n": 29,
            "s": "यदि प्रमत्तोऽसि मदीयकार्ये नयाम्यहं त्वेन्द्रसुतस्य मार्गम् ।\nप्रायः स्वकार्ये प्रतिपादिते हि मदोद्धता न प्रतिकर्तुमीशते ॥ २९॥",
            "a": "6",
            "p": 1
        },
        {
            "i": "6130",
            "n": 30,
            "s": "इतीड्यरामेण समीरिते तदा ययौ सबाणः सधनुः स लक्ष्मणः ।\nदृष्ट्वैव तं तेन सहैव तापनिर्भयाद् ययौ रामपदान्तिकं त्वरन् ॥ ३०॥",
            "a": "6",
            "p": 1
        },
        {
            "i": "6131",
            "n": 31,
            "s": "हनूमतः साधुवचोभिराशु प्रसन्नचेतस्यधिपे कपीनाम् ।\nसमागते सर्वहरिप्रवीरैः सहैव तं वीक्ष्य ननन्द राघवः ॥ ३१॥",
            "a": "6",
            "p": 1
        },
        {
            "i": "6132",
            "n": 32,
            "s": "ससम्भ्रमं तं पतितं पदाब्जयोस्त्वरन् समुत्थाप्य समाश्लिषत् प्रभुः ।\nस चोपविष्टो जगदीशसन्निधौ तदाज्ञयैवाऽऽदिशदाशु वानरान् ॥ ३२॥",
            "a": "6",
            "p": 1
        },
        {
            "i": "6133",
            "n": 33,
            "s": "समस्तदिक्षु प्रहितेषु तेन प्रभुर्हनूमन्तमिदं बभाषे ।\nन कश्चिदीशस्त्वदृतेऽस्ति साधने समस्तकार्यप्रवरस्य मेऽस्य ॥ ३३॥",
            "a": "6",
            "p": 1
        },
        {
            "i": "6134",
            "n": 34,
            "s": "अतस्त्वमेव प्रतियाहि दक्षिणां दिशं समादाय मदङ्गुलीयकम् ।\nइतीरितोऽसौ पुरुषोत्तमेन ययौ दिशं तां युवराजयुक्तः ॥ ३४॥",
            "a": "6",
            "p": 1
        },
        {
            "i": "6135",
            "n": 35,
            "s": "समस्तदिक्षु प्रतियापिता हि ते हरीश्वराज्ञामुपधार्य मासतः ।\nसमाययुस्तेऽङ्गदजाम्बवन्मुखाः सुतेन वायोः सहिता न चाऽययुः ॥ ३५॥",
            "a": "6",
            "p": 1
        },
        {
            "i": "6136",
            "n": 36,
            "s": "समस्तदुर्गप्रवरं दुरासदं विमार्गतां विन्ध्यगिरिं महात्मनाम् ।\nगतः स कालो हरिराडुदीरितः समासदंश्चाथ बिलं महाद्भुतम् ॥ ३६॥",
            "a": "6",
            "p": 1
        },
        {
            "i": "6137",
            "n": 37,
            "s": "कृतं मयेनातिविचित्रमुत्तमं समीक्ष्य तत् तार उवाच चाङ्गदम् ।\nवयं न यामो हरिराजसन्निधिं विलङ्घितो नः समयो यतोऽस्य ॥ ३७॥",
            "a": "6",
            "p": 1
        },
        {
            "i": "6138",
            "n": 38,
            "s": "दुरासदोऽसावतिचण्डशासनो हनिष्यति त्वामपि किं मदादिकान् ।\nअगम्यमेतद् बिलमाप्य तत् सुखं वसाम सर्वे किमसाविहाऽऽचरेत् ॥ ३८॥",
            "a": "6",
            "p": 1
        },
        {
            "i": "6139",
            "n": 39,
            "s": "न चैव रामेण सलक्ष्मणेन प्रयोजनं नो वनचारिणां सदा ।\nन चेह नः पीडयितुं स च क्षमस्ततो ममेयं सुविनिश्चिता मतिः ॥ ३९॥",
            "a": "6",
            "p": 1
        },
        {
            "i": "6140",
            "n": 40,
            "s": "इतीरितं मातुलवाक्यमाशु स आददे वालिसुतोऽपि सादरम् ।\nउवाच वाक्यं च न नो हरीश्वरः क्षमी भवेल्लङ्घितशासनानाम् ॥ ४०॥",
            "a": "6",
            "p": 1
        },
        {
            "i": "6141",
            "n": 41,
            "s": "राज्यार्थिना येन हि घातितोऽग्रजो हृताश्च दाराः सुनृशंसकेन ।\nस नः कथं रक्षति शासनातिगान् निराश्रयान् दुर्बलकान् बले स्थितः ॥ ४१॥",
            "a": "6",
            "p": 1
        },
        {
            "i": "6142",
            "n": 42,
            "s": "इतीरिते शक्रसुतात्मजेन तथेति होचुः सह जाम्बवन्मुखाः ।\nसर्वेऽपि तेषामथ चैकमत्यं दृष्ट्वा हनूमानिदमाबभाषे ॥ ४२॥",
            "a": "6",
            "p": 1
        },
        {
            "i": "6143",
            "n": 43,
            "s": "विज्ञातमेतद्धि मयाऽङ्गदस्य राज्याय ताराभिहितं हि वाक्यम् ।\nसाध्यं न चैतन्नहि वायुसूनू रामप्रतीपं वचनं सहेत ॥ ४३॥",
            "a": "6",
            "p": 1
        },
        {
            "i": "6144",
            "n": 44,
            "s": "न चाहमाक्रष्टुमुपायतोऽपि शक्यः कथञ्चित् सकलैः समेतैः ।\nसन्मार्गतो नैव च राघवस्य दुरन्तशक्तेर्बिलमप्रधृष्यम् ॥ ४४॥",
            "a": "6",
            "p": 1
        },
        {
            "i": "6145",
            "n": 45,
            "s": "वचो ममैतद् यदि चाऽऽदरेण ग्राह्यं भवेद् वस्तदतिप्रियं मे ।\nन चेद् बलादप्यनये प्रवृत्तान् प्रशास्य सन्मार्गगतान् करोमि ॥ ४५॥",
            "a": "6",
            "p": 1
        },
        {
            "i": "6146",
            "n": 46,
            "s": "इतीरितं तत् पवनात्मजस्य श्रुत्वाऽतिभीता धृतमूकभावाः ।\nसर्वेऽनुजग्मुस्तमथाद्रिमुख्यं महेन्द्रमासेदुरगाधबोधाः ॥ ४६॥",
            "a": "6",
            "p": 1
        },
        {
            "i": "6147",
            "n": 47,
            "s": "निरीक्ष्य ते सागरमप्रधृष्यमपारमेयं सहसा विषण्णाः ।\nदृढं निराशाश्च मतिं हि दध्रुः प्रायोपवेशाय तथा च चक्रुः ॥ ४७॥",
            "a": "6",
            "p": 1
        },
        {
            "i": "6148",
            "n": 48,
            "s": "प्रायोपविष्टाश्च कथा वदन्तो रामस्य संसारविमुक्तिदातुः ।\nजटायुषः पातनमूचुरेतत् सम्पातिनाम्नः श्रवणं जगाम ॥ ४८॥",
            "a": "6",
            "p": 1
        },
        {
            "i": "6149",
            "n": 49,
            "s": "तस्याग्रजोऽसावरुणस्य सूनुः सूर्यस्य बिम्बं सह तेन यातः ।\nजवं परीक्षन्नथ तं सुतप्तं गुप्त्वा पतत्रक्षयमाप्य चापतत् ॥ ४९॥",
            "a": "6",
            "p": 1
        },
        {
            "i": "6150",
            "n": 50,
            "s": "स दग्धपक्षः सवितृप्रतापाच्छ्रुत्वैव रामस्य कथां सपक्षः ।\nभूत्वा पुनश्चापि मृतिं जटायुषः शुश्राव पृष्ट्वा पुनरेव सम्यक् ॥ ५०॥",
            "a": "6",
            "p": 1
        },
        {
            "i": "6151",
            "n": 51,
            "s": "स रावणस्याथ गतिं सुतोक्तां निवेद्य दृष्ट्वा जनकात्मजाकृतिम् ।\nस्वयं तथाऽशोकवने निषण्णामवोचदेभ्यो हरिपुङ्गवेभ्यः ॥ ५१॥",
            "a": "6",
            "p": 1
        },
        {
            "i": "6152",
            "n": 52,
            "s": "ततस्तु ते ब्रह्मसुतेन पृष्टा न्यवेदयन्नात्मबलं पृथक् पृथक् ।\nदशैव चाऽरभ्य दशोत्तरस्य क्रमात् पथो योजनतोऽतियाने ॥ ५२॥",
            "a": "6",
            "p": 1
        },
        {
            "i": "6153",
            "n": 53,
            "s": "सनीलमैन्दद्विविदाः सताराः सर्वेऽप्यशीत्याः परतो न शक्ताः ।\nगन्तुं यदाऽऽथाऽत्मबलं स जाम्बवान् जगाद तस्मात् पुनरष्टमांशम् ॥ ५३॥",
            "a": "6",
            "p": 1
        },
        {
            "i": "6154",
            "n": 54,
            "s": "बलेर्यदा विष्णुरवाप लोकांस्त्रिभिः क्रमैर्नन्दिरवं प्रकुर्वता ।\nतदा मया भ्रान्तमिदं जगत्त्रयं सवेदनं जानु ममाऽऽस मेरुतः ॥ ५४॥",
            "a": "6",
            "p": 1
        },
        {
            "i": "6155",
            "n": 55,
            "s": "अतो जवो मे नहि पूर्वसम्मितः पुरा त्वहं षण्णवतिप्लवोऽस्मि ।\nततः कुमारोऽङ्गद आह चास्माच्छतं प्लवेयं न ततोऽभिजाने ॥ ५५॥",
            "a": "6",
            "p": 1
        },
        {
            "i": "6156",
            "n": 56,
            "s": "अपूरिते तैः सकलैः शतस्य गमागमे शत्रुबलं च वीक्ष्य ।\nसुदुर्गमत्वं च निशाचरेशपुर्याः स धातुः सुत आबभाषे ॥ ५६॥",
            "a": "6",
            "p": 1
        },
        {
            "i": "6157",
            "n": 57,
            "s": "अयं हि गृध्रः शतयोजनं गिरिं त्रिकूटमाहेत उतात्र विघ्नाः ।\nभवेयुरन्येऽपि ततो हनूमानेकः समर्थो न परोऽस्ति कश्चित् ॥ ५७॥",
            "a": "6",
            "p": 1
        },
        {
            "i": "6158",
            "n": 58,
            "s": "उक्त्वा स इत्थं पुनराह सूनुं प्राणस्य निःसीमबलं प्रशंसयन् ।\nत्वमेक एवात्र परं समर्थः कुरुष्व चैतत् परिपाहि वानरान् ॥ ५८॥",
            "a": "6",
            "p": 1
        },
        {
            "i": "6159",
            "n": 59,
            "s": "इतीरितोऽसौ हनुमान् निजेप्सितं तेषामशक्तिं प्रकटां विधाय ।\nअवर्धताऽऽशु प्रविचिन्त्य रामं सुपूर्णशक्तिं चरितोस्तदाज्ञाम् ॥ ५९॥",
            "a": "6",
            "p": 1
        },
        {
            "i": "7101",
            "n": 1,
            "s": "औं ॥ रामाय शाश्वतसुविस्तृतषड्गुणाय सर्वेश्वराय सुखसारमहार्णवाय।\nनत्वा लिलङ्घयिषुरर्णवमुत्पपात निष्पीड्य तं गिरिवरं पवनस्य सूनुः ॥ १॥",
            "a": "7",
            "p": 1
        },
        {
            "i": "7102",
            "n": 2,
            "s": "चुक्षोभ वारिधिरनुप्रययौ च शीघ्रं यादोगणैः सह तदीयबलाभिकृष्टः ।\nवृक्षाश्च पर्वतगताः पवनेन पूर्वं क्षिप्तोऽर्णवे गिरिरुदागमदस्य हेतोः ॥ २॥",
            "a": "7",
            "p": 1
        },
        {
            "i": "7103",
            "n": 3,
            "s": "स्यालो हरस्य गिरिपक्षविनाशकाले क्षिप्त्वाऽर्णवे स मरुतोर्वरितात्मपक्षः ।\nहैमो गिरिः पवनजस्य तु विश्रमार्थमुद्भिद्य वारिधिमवर्द्धदनेकसानुः ॥ ३॥",
            "a": "7",
            "p": 1
        },
        {
            "i": "7104",
            "n": 4,
            "s": "नैवात्र विश्रमणमैच्छत निःश्रमोऽसौ निःसीमपौरुषगुणस्य कुतः श्रमोऽस्य ।\nआश्लिष्य पर्वतवरं स ददर्श गच्छन् देवैस्तु नागजननीं प्रहितां वरेण ॥ ४॥",
            "a": "7",
            "p": 1
        },
        {
            "i": "7105",
            "n": 5,
            "s": "जिज्ञासुभिर्निजबलं तव भक्षमेतु यद्यत् त्वमिच्छसि तदित्यमरोदितायाः ।\nआस्यं प्रविश्य सपदि प्रविनिःसृतोऽस्माद् देवाननन्दयदुत स्वृतमेषु रक्षन् ॥ ५॥",
            "a": "7",
            "p": 1
        },
        {
            "i": "7106",
            "n": 6,
            "s": "दृष्ट्वा सुरप्रणयितां बलमस्य चोग्रं देवाः प्रतुष्टुवुरमुं सुमनोभिवृष्ट्या ।\nतैरादृतः पुनरसौ वियतैव गच्छन् छायाग्रहं प्रतिददर्श च सिंहिकाख्यम् ॥ ६॥",
            "a": "7",
            "p": 1
        },
        {
            "i": "7107",
            "n": 7,
            "s": "लङ्कावनाय सकलस्य च निग्रहेऽस्याः सामर्थ्यमप्रतिहतं प्रददौ विधाता ।\nछायामवाक्षिपदसौ पवनात्मजस्य सोऽस्याः शरीरमनुविश्य बिभेद चाऽशु ॥ ७॥",
            "a": "7",
            "p": 1
        },
        {
            "i": "7108",
            "n": 8,
            "s": "निस्सीममात्मबलमित्यनुदर्शयानो हत्वैव तामपि विधातृवराभिगुप्ताम् ।\nलम्बे स लम्बशिखरे निपपात लङ्काप्राकाररूपकगिरावथ सञ्चुकोच ॥ ८॥",
            "a": "7",
            "p": 1
        },
        {
            "i": "7109",
            "n": 9,
            "s": "भूत्वा बिलाळसमितो निशि तां पुरीं च प्राप्स्यन् ददर्श निजरूपवतीं स लङ्काम् ।\nरुद्धोऽनयाऽऽश्वथ विजित्य च तां स्वमुष्टिपिष्टां तयाऽनुमत एव विवेश लङ्काम् ॥ ९॥",
            "a": "7",
            "p": 1
        },
        {
            "i": "7110",
            "n": 10,
            "s": "मार्गमाणो बहिश्चान्तः सोऽशोकवनिकातळे ।\nददर्श शिंशपावृक्षमूलस्थितरमाकृतिम् ॥ १०॥",
            "a": "7",
            "p": 1
        },
        {
            "i": "7111",
            "n": 11,
            "s": "नरलोकविडम्बस्य जानन् रामस्य हृद्गतम् ।\nतस्य चेष्टानुसारेण कृत्वा चेष्टाश्च संविदः ।\nतादृक्चेष्टासमेताया अङ्गुलीयमदात् ततः ॥ ११॥",
            "a": "7",
            "p": 1
        },
        {
            "i": "7112",
            "n": 12,
            "s": "सीताया यानि चैवाऽऽसन्नाकृतेस्तानि सर्वशः ।\nभूषणानि द्विधा भूत्वा तान्येवाऽसंस्तथैव च ॥ १२॥",
            "a": "7",
            "p": 1
        },
        {
            "i": "7113",
            "n": 13,
            "s": "अथ चूळामणिं दिव्यं दातुं रामाय सा ददौ ।\nयद्यप्येतन्न पश्यन्ति निशाचरगणास्तु ते ।\nद्युलोकचारिणः सर्वं पश्यन्त्यृषय एव च ॥ १३॥",
            "a": "7",
            "p": 1
        },
        {
            "i": "7114",
            "n": 14,
            "s": "तेषां विडम्बनायैव दैत्यानां वञ्चनाय च ।\nपश्यतां कलिमुख्यानां विडम्बोऽयं कृतो भवेत् ॥ १४॥",
            "a": "7",
            "p": 1
        },
        {
            "i": "7115",
            "n": 15,
            "s": "कृत्वा कार्यमिदं सर्वं विशङ्कः पवनात्मजः ।\nआत्माविष्करणे चित्तं चक्रे मतिमतां वरः ॥ १५॥",
            "a": "7",
            "p": 1
        },
        {
            "i": "7116",
            "n": 16,
            "s": "अथ वनमखिलं तद् रावणस्यावलुप्य क्षितिरुहमिममेकं वर्जयित्वाऽऽशु वीरः ।\nरजनिचरविनाशं काङ्क्षमाणोऽतिवेलं मुहुरतिरवनादी तोरणं चाऽऽरुरोह ॥ १६॥",
            "a": "7",
            "p": 1
        },
        {
            "i": "7117",
            "n": 17,
            "s": "अथाशृणोद् दशाननः कपीन्द्रचेष्टितं परम् ।\nदिदेश किङ्करान् बहून् कपिर्निगृह्यतामिति ॥ १७॥",
            "a": "7",
            "p": 1
        },
        {
            "i": "7118",
            "n": 18,
            "s": "समस्तशो विमृत्यवो वराद्धरस्य किङ्कराः ।\nसमासदन् महाबलम् सुरान्तरात्मनोऽङ्गजम् ॥ १८॥",
            "a": "7",
            "p": 1
        },
        {
            "i": "7119",
            "n": 19,
            "s": "अशीतिकोटियूथपं पुरस्सराष्टकायुतम् ।\nअनेकहेतिसङ्कुलं कपीन्द्रमावृणोद् बलम् ॥ १९॥",
            "a": "7",
            "p": 1
        },
        {
            "i": "7120",
            "n": 20,
            "s": "समावृतस्तथाऽऽयुधैः स ताडितश्च तैर्भृशम् ।\nचकार तान् समस्तशस्तळप्रहारचूर्णितान् ॥ २०॥",
            "a": "7",
            "p": 1
        },
        {
            "i": "7121",
            "n": 21,
            "s": "पुनश्च मन्त्रिपुत्रकान् स रावणप्रचोदितान् ।\nममर्द सप्त पर्वतप्रभान् वराभिरक्षितान् ॥ २१॥",
            "a": "7",
            "p": 1
        },
        {
            "i": "7122",
            "n": 22,
            "s": "बलाग्रगामिनस्तथा स शर्ववाक्सुगर्वितान् ।\nनिहत्य सर्वरक्षसां तृतीयभागमक्षिणोत् ॥ २२॥",
            "a": "7",
            "p": 1
        },
        {
            "i": "7123",
            "n": 23,
            "s": "अनौपमं हरेर्बलं निशम्य राक्षसाधिपः ।\nकुमारमक्षमात्मनः समं सुतं न्ययोजयत् ॥ २३॥",
            "a": "7",
            "p": 1
        },
        {
            "i": "7124",
            "n": 24,
            "s": "स सर्वलोकसाक्षिणः सुतं शरैर्ववर्ष ह ।\nशितैर्वरास्त्रमन्त्रितैर्न चैनमभ्यचालयत् ॥ २४॥",
            "a": "7",
            "p": 1
        },
        {
            "i": "7125",
            "n": 25,
            "s": "स मण्डमध्यकासुतं समीक्ष्य रावणोपमम् ।\nतृतीय एष चांशको बलस्य हीत्यचिन्तयत् ॥ २५॥",
            "a": "7",
            "p": 1
        },
        {
            "i": "7126",
            "n": 26,
            "s": "निधार्य एव रावणः स राघवस्य नान्यथा ।\nयदीन्द्रजिन्मया हतो न चास्य शक्तिरीक्ष्यते ॥ २६॥",
            "a": "7",
            "p": 1
        },
        {
            "i": "7127",
            "n": 27,
            "s": "अतस्तयोः समो मया तृतीय एष हन्यते ।\nविचार्य चैवमाशु तं पदोः प्रगृह्य पुप्लुवे ॥ २७॥",
            "a": "7",
            "p": 1
        },
        {
            "i": "7128",
            "n": 28,
            "s": "स चक्रवद् भ्रमातुरं विधाय रावणात्मजम् ।\nअपोथयद् धरातळे क्षणेन मारुती तनुः ॥ २८॥",
            "a": "7",
            "p": 1
        },
        {
            "i": "7129",
            "n": 29,
            "s": "विचूर्णिते धरातळे निजे सुते स रावणः ।\nनिशम्य शोकतापितस्तदग्रजं समादिशत् ॥ २९॥",
            "a": "7",
            "p": 1
        },
        {
            "i": "7130",
            "n": 30,
            "s": "अथेन्द्रजिन्महाशरैर्वरास्त्रसम्प्रयोजितैः ।\nततक्ष वानरोत्तमं न चाशकद् विचालने ॥ ३०॥",
            "a": "7",
            "p": 1
        },
        {
            "i": "7131",
            "n": 31,
            "s": "अथास्त्रमुत्तमं विधेर्युयोज सर्वदुष्षहम् ।\nस तेन ताडितो हरिर्व्यचिन्तयन्निराकुलः ॥ ३१॥",
            "a": "7",
            "p": 1
        },
        {
            "i": "7132",
            "n": 32,
            "s": "मया वरा विलङ्घिता ह्यनेकशः स्वयम्भुवः ।\nस माननीय एव मे ततोऽत्र मानयाम्यहम् ॥ ३२॥",
            "a": "7",
            "p": 1
        },
        {
            "i": "7133",
            "n": 33,
            "s": "इमे च कुर्युरत्र किं प्रहृष्टरक्षसां गणाः ।\nइतीह लक्ष्यमेव मे स रावणश्च दृश्यते ॥ ३३॥",
            "a": "7",
            "p": 1
        },
        {
            "i": "7134",
            "n": 34,
            "s": "इदं समीक्ष्य बद्धवत् स्थितं कपीन्द्रमाशु ते ।\nबबन्धुरन्यपाशकैर्जगाम चास्त्रमस्य तत् ॥ ३४॥",
            "a": "7",
            "p": 1
        },
        {
            "i": "7135",
            "n": 35,
            "s": "अथ प्रगृह्य तं कपिं समीपमानयंश्च ते ।\nनिशाचरेश्वरस्य तं स पृष्टवांश्च रावणः ॥ ३५॥",
            "a": "7",
            "p": 1
        },
        {
            "i": "7136",
            "n": 36,
            "s": "कपे कुतोऽसि कस्य वा किमर्थमीदृशं कृतम् ।\nइतीरितः स चावदत् प्रणम्य राममीश्वरम् ॥ ३६॥",
            "a": "7",
            "p": 1
        },
        {
            "i": "7137",
            "n": 37,
            "s": "अवैहि दूतमागतं दुरन्तविक्रमस्य माम् ।\nरघूत्तमस्य मारुतिं कुलक्षये तवेश्वरम् ॥ ३७॥",
            "a": "7",
            "p": 1
        },
        {
            "i": "7138",
            "n": 38,
            "s": "न चेत् प्रदास्यसि त्वरन् रघूत्तमप्रियां तदा ।\nसपुत्रमित्रबान्धवो विनाशमाशु यास्यसि ॥ ३८॥",
            "a": "7",
            "p": 1
        },
        {
            "i": "7139",
            "n": 39,
            "s": "न रामबाणधारणे क्षमाः सुरेश्वरा अपि ।\nविरिञ्चिशर्वपूर्वकाः किमु त्वमल्पसारकः ॥ ३९॥",
            "a": "7",
            "p": 1
        },
        {
            "i": "7140",
            "n": 40,
            "s": "प्रकोपितस्य तस्य कः पुरस्थितौ क्षमो भवेत् ।\nसुरासुरोरगादिके जगत्यचिन्त्यकर्मणः ॥ ४०॥",
            "a": "7",
            "p": 1
        },
        {
            "i": "7141",
            "n": 41,
            "s": "इतीरिते वधोद्यतं न्यवारयद् विभीषणः ।\nस पुच्छदाहकर्मणि न्ययोजयन्निशाचरान् ॥ ४१॥",
            "a": "7",
            "p": 1
        },
        {
            "i": "7142",
            "n": 42,
            "s": "अथास्य वस्त्रसञ्चयैः पिधाय पुच्छमग्नये ।\nदुदुर्ददाह नास्य तन्मरुत्सखो हुताशनः ॥ ४२॥",
            "a": "7",
            "p": 1
        },
        {
            "i": "7143",
            "n": 43,
            "s": "ममर्ष सर्वचेष्टितं स रक्षसां निरामयः ।\nबलोद्धतश्च कौतुकात् प्रदग्धुमेव तां पुरीम् ॥ ४३॥",
            "a": "7",
            "p": 1
        },
        {
            "i": "7144",
            "n": 44,
            "s": "ददाह चाखिलं पुरं स्वपुच्छगेन वह्निना ।\nकृतस्तु विश्वकर्मणोऽप्यदह्यतास्य तेजसा ॥ ४४॥",
            "a": "7",
            "p": 1
        },
        {
            "i": "7145",
            "n": 45,
            "s": "सुवर्णरत्नकारितां स राक्षसोत्तमैः सह ।\nप्रदह्य सर्वशः पुरीं मुदाऽन्वितो जगर्ज च ॥ ४५॥",
            "a": "7",
            "p": 1
        },
        {
            "i": "7146",
            "n": 46,
            "s": "स रावणं सपुत्रकं तृणोपमं विधाय च ।\nतयोः प्रपश्यतोः पुरं विधाय भस्मसाद् ययौ ॥ ४६॥",
            "a": "7",
            "p": 1
        },
        {
            "i": "7147",
            "n": 47,
            "s": "विलङ्घ्य चार्णवं पुनः स्वजातिभिः प्रपूजितः ।\nप्रभक्ष्य वानरेशितुर्मधु प्रभुं समेयिवान् ॥ ४७॥",
            "a": "7",
            "p": 1
        },
        {
            "i": "7148",
            "n": 48,
            "s": "रामं सुरेश्वरमगण्यगुणाभिरामं सम्प्राप्य सर्वकपिवीरवरैः समेतः ।\nचूळामणिं पवनजः पदयोर्निधाय सर्वाङ्गकैः प्रणतिमस्य चकार भक्त्या ॥ ४८॥",
            "a": "7",
            "p": 1
        },
        {
            "i": "7149",
            "n": 49,
            "s": "रामोऽपि नान्यदनुदातुममुष्य योग्यमत्यन्तभक्तिपरमस्य विलक्ष्य किञ्चित् ।\nस्वात्मप्रदानमधिकं पवनात्मजस्य कुर्वन् समाश्लिषदमुं परमाभितुष्टः ॥ ४९॥",
            "a": "7",
            "p": 1
        },
        {
            "i": "8101",
            "n": 1,
            "s": "औं ॥ श्रुत्वा हनूमदुदितं कृतमस्य सर्वं प्रीतः प्रयाणमभिरोचयते स रामः ।\nआरुह्य वायुसुतमङ्गदगेन युक्तः सौमित्रिणा सरविजः सह सेनयाऽगात् ॥ १॥",
            "a": "8",
            "p": 1
        },
        {
            "i": "8102",
            "n": 2,
            "s": "सम्प्राप्य दक्षिणमपान्निधिमत्र देवः शिश्ये जगद्गुरुतमोऽप्यविचिन्त्यशक्तिः ।\nअग्रे हि मार्दवमनुप्रथयन् स धर्मं पन्थानमर्थितुमपाम्पतितः प्रतीतः ॥ २॥",
            "a": "8",
            "p": 1
        },
        {
            "i": "8103",
            "n": 3,
            "s": "तत्राऽऽजगाम स विभीषणनामधेयो रक्षःपतेरवरजोऽप्यथ रावणेन ।\nभक्तोऽधिकं रघुपताविति धर्मनिष्ठस्त्यक्तो जगाम शरणं च रघूत्तमं तम् ॥ ३॥",
            "a": "8",
            "p": 1
        },
        {
            "i": "8104",
            "n": 4,
            "s": "ब्रह्मात्मजेन रविजेन बलप्रणेत्रा नीलेन मैन्दविविदाङ्गदतारपूर्वैः ।\nसर्वैश्च शत्रुसदनादुपयात एष भ्राताऽस्य न ग्रहणयोग्य इति स्थिरोक्तः ॥ ४॥",
            "a": "8",
            "p": 1
        },
        {
            "i": "8105",
            "n": 5,
            "s": "अत्राऽह रूपमपरं बलदेवताया ग्राह्यः स एष नितरां शरणं प्रपन्नः ।\nभक्तश्च रामपदयोर्विनशिष्णु रक्षो विज्ञाय राज्यमुपभोक्तुमिहाभियातः ॥ ५॥",
            "a": "8",
            "p": 1
        },
        {
            "i": "8106",
            "n": 6,
            "s": "इत्युक्तवत्यथ हनूमति देवदेवः सङ्गृह्य तद्वचनमाह यथैव पूर्वम् ।\nसुग्रीवहेतुत इमं स्थिरमाग्रहीष्ये पादप्रपन्नमिदमेव सदा व्रतं मे ॥ ६॥",
            "a": "8",
            "p": 1
        },
        {
            "i": "8107",
            "n": 7,
            "s": "सब्रह्मकाः सुरगणाः सहदैत्यमर्त्याः सर्वे समेत्य च मदङ्गुलिचालनेऽपि ।\nनेशा भयं न मम रात्रिचरादमुष्माच्छुद्धस्वभाव इति चैनमहं विजाने ॥ ७॥",
            "a": "8",
            "p": 1
        },
        {
            "i": "8108",
            "n": 8,
            "s": "इत्युक्तवाक्य उत तं स्वजनं विधाय राज्येऽभ्यषेचयदपारसुसत्त्वराशिः ।\nमत्वा तृणोपममशेषसदन्तकं तं रक्षःपतिं त्ववरजस्य ददौ स लङ्काम् ॥ ८॥",
            "a": "8",
            "p": 1
        },
        {
            "i": "8109",
            "n": 9,
            "s": "' कल्पान्तमस्य निशिचारि पतित्वपूर्वमायुः प्रदाय निजलोकगतिं तदन्ते ।\nरात्रित्रयेऽप्यनुपगामिनमीक्ष्य सोऽब्धिं चुक्रोध रक्तनयनान्तमयुञ्जदब्धौ ॥ ९॥",
            "a": "8",
            "p": 1
        },
        {
            "i": "8110",
            "n": 10,
            "s": "स क्रोधदीप्तनयनान्तहतः परस्य शोषं क्षणादुपगतो दनुजादिसत्त्वैः ।\nसिन्धुः शिरस्यर्हणं परिगृह्य रूपी पादारविन्दमुपगम्य बभाष एतत् ॥ १०॥",
            "a": "8",
            "p": 1
        },
        {
            "i": "8111",
            "n": 11,
            "s": "तं त्वां वयं जडधियो न विदाम भूमन् कूटस्थमादिपुरुषं जगतामधीशम् ।\nत्वं सत्त्वतः सुरगणान् रजसो मनुष्यांस्तार्तीयतोऽसुरगणानभितस्तथाऽस्राः ॥ ११॥",
            "a": "8",
            "p": 1
        },
        {
            "i": "8112",
            "n": 12,
            "s": "कामं प्रयाहि जहि विश्रवसोऽवमेहं त्रैलोक्यरावणमवाप्नुहि वीर पत्नीम् ।\nबध्नीहि सेतुमिह ते यशसो वितत्यै गायन्ति दिग्विजयिनो यमुपेत्य भूपाः' ॥ १२॥",
            "a": "8",
            "p": 1
        },
        {
            "i": "8113",
            "n": 13,
            "s": "(भा\\.पु\\. ९\\.१०\\.१३\\-१५) इत्युक्तवन्तममुमाश्वनुगृह्य बाणं तस्मै धृतं दितिसुतात्मसु चान्त्यजेषु ।\nशार्वाद् वराद् विगतमृत्युषु दुर्जयेषु निःसङ्ख्यकेष्वमुचदाशु ददाह सर्वान् ॥ १३॥",
            "a": "8",
            "p": 1
        },
        {
            "i": "8114",
            "n": 14,
            "s": "कृत्वेरिणं तदथ मूलफलानि चात्र सम्यग् विधाय भवशत्रुरमोघचेष्टः ।\nबद्धुं दिदेश सुरवर्धकिणोऽवतारं तज्जं नळं हरिवरानपरांश्च सेतुम् ॥ १४॥",
            "a": "8",
            "p": 1
        },
        {
            "i": "8115",
            "n": 15,
            "s": "बध्वोदधौ रघुपतिर्विविधाद्रिकूटैः सेतुं कपीन्द्रकरकम्पितभूरुहाङ्गैः ।\nसुग्रीवनीलहनुमत्प्रमुखैरनीकैर्लङ्कां विभीषणदृशाऽविशदाशु दग्धाम् ॥ १५॥",
            "a": "8",
            "p": 1
        },
        {
            "i": "8116",
            "n": 16,
            "s": "प्राप्तं निशाम्य परमं भुवनैकसारं निःसीमपौरुषमनन्तमसौ दशास्यः ।\nत्रासाद् विषण्णहृदयो नितरां बभूव कर्तव्यकर्मविषये च विमूढचेताः ॥ १६॥",
            "a": "8",
            "p": 1
        },
        {
            "i": "8117",
            "n": 17,
            "s": "प्रस्थाप्य वालिसुतमेव च राजनीत्यै रामस्तदुक्तवचनेऽप्यमुनाऽगृहीते ।\nद्वारो रुरोध स चतस्र उदीर्णसैन्यो रक्षःपतेः पुर उदारगुणः परेशः ॥ १७॥",
            "a": "8",
            "p": 1
        },
        {
            "i": "8118",
            "n": 18,
            "s": "द्वारां निरोधसमये स दिदेश पुत्रं वाराम्पतेर्दिशि सुरेश्वरशत्रुमुग्रम् ।\nप्राच्यां प्रहस्तमदिशद् दिशि वज्रदंष्ट्रं प्रेताधिपस्य शशिनः स्वयमेव चागात् ॥ १८॥",
            "a": "8",
            "p": 1
        },
        {
            "i": "8119",
            "n": 19,
            "s": "विज्ञाय तत् स भगवान् हनुमन्तमेव देवेन्द्रशत्रुविजयाय दिदेश चाऽऽशु ।\nनीलं प्रहस्तनिधनाय च वज्रदंष्ट्रं हन्तुं सुरेन्द्रसुतसूनुमथाऽऽदिदेश ॥ १९॥",
            "a": "8",
            "p": 1
        },
        {
            "i": "8120",
            "n": 20,
            "s": "मध्ये हरीश्वरमधिज्यधनुर्नियुज्य यस्यां स राक्षसपतिर्दिशमेव तां हि ।\nउद्दिश्य संस्थित उपात्तशरः सखड्गो देदीप्यमानवपुरुत्तमपूरुषोऽसौ ॥ २०॥",
            "a": "8",
            "p": 1
        },
        {
            "i": "8121",
            "n": 21,
            "s": "विद्रावितो हनुमतेन्द्रजिदाशु हस्तं तस्य प्रपन्न इव वीर्यममुष्य जानन् ।\nनीलो विभीषण उभौ शिलया च शक्त्या सञ्चक्रतुर्यमवशं गमितं प्रहस्तम् ॥ २१॥",
            "a": "8",
            "p": 1
        },
        {
            "i": "8122",
            "n": 22,
            "s": "नीलस्य नैव वशमेति स इत्यमोघशक्त्या विभीषण इमं प्रजहार साकम् ।\nतस्मिन् हतेऽङ्गद उपेत्य जघान वज्रदंष्ट्रं निपात्य भुवि शीर्षममुष्य मृद्गन् ॥ २२॥",
            "a": "8",
            "p": 1
        },
        {
            "i": "8123",
            "n": 23,
            "s": "सर्वेषु तेषु निहतेषु दिदेश धूम्रनेत्रं स राक्षसपतिः स च पश्चिमेन ।\nद्वारेण मारुतसुतं समुपेत्य दग्धो गुप्तोऽपि शूलिवचनेन दुरन्तशक्तिम् ॥ २३॥",
            "a": "8",
            "p": 1
        },
        {
            "i": "8124",
            "n": 24,
            "s": "अकम्पनोऽपि राक्षसो निशाचरेशचोदितः ।\nउमापतेर्वरोद्धतः क्षणाद्धतो हनूमता ॥ २४॥",
            "a": "8",
            "p": 1
        },
        {
            "i": "8125",
            "n": 25,
            "s": "अथास्त्रसम्प्रदीपितैः समस्तशो महोल्मुकैः ।\nरघुप्रवीरचोदिताः पुरं निशि स्वदाहयन् ॥ २५॥",
            "a": "8",
            "p": 1
        },
        {
            "i": "8126",
            "n": 26,
            "s": "ततस्तौ निकुम्भोऽथ कुम्भश्च कोपात् प्रदिष्टौ दशास्येन कुम्भश्रुतेर्हि ।\nसुतौ सुप्रहृष्टौ रणायाभियातौ कपींस्तान् बहिः सर्वशो यातयित्वा ॥ २६॥",
            "a": "8",
            "p": 1
        },
        {
            "i": "8127",
            "n": 27,
            "s": "स कुम्भो विधातुः सुतं तारनीलौ नळं चाश्विपुत्रौ जिगायाङ्गदं च ।\nसुयुद्धं च कृत्वा दिनेशात्मजेन प्रणीतो यमस्याऽऽशु लोकं सुपापः ॥ २७॥",
            "a": "8",
            "p": 1
        },
        {
            "i": "8128",
            "n": 28,
            "s": "ततो निकुम्भोऽद्रिवरप्रदारणं महान्तमुग्रं परिघं प्रगृह्य ।\nससार सूर्यात्मजमाशु भीतः स पुप्लुवे पश्चिमतो धनुःशतम् ॥ २८॥",
            "a": "8",
            "p": 1
        },
        {
            "i": "8129",
            "n": 29,
            "s": "तं भ्रामयत्याशु भुजेन वीरे भ्रान्ता दिशो द्यौश्च सचन्द्रसूर्या ।\nसुराश्च तस्योरुबलं वरं च शर्वोद्भवं वीक्ष्य विषेदुरीषत् ॥ २९॥",
            "a": "8",
            "p": 1
        },
        {
            "i": "8130",
            "n": 30,
            "s": "अनन्यसाध्यं तमथो निरीक्ष्य समुत्पपाताऽऽशु पुरोऽस्य मारुतिः ।\nप्रकाशबाह्वन्तर आह चैनं किमेभिरत्र प्रहराऽयुधं ते ॥ ३०॥",
            "a": "8",
            "p": 1
        },
        {
            "i": "8131",
            "n": 31,
            "s": "इतीरितस्तेन स राक्षसोत्तमो वरादमोघं प्रजहार वक्षसि ।\nविचूर्णितोऽसौ तदुरस्यभेद्ये यथैव वज्रो विपतौ वृथाऽभवत् ॥ ३१॥",
            "a": "8",
            "p": 1
        },
        {
            "i": "8132",
            "n": 32,
            "s": "विचूर्णिते निजायुधे निकुम्भ एत्य मारुतिम् ।\nप्रगृह्य चात्मनोऽंसके निधाय जग्मिवान् द्रुतम् ॥ ३२॥",
            "a": "8",
            "p": 1
        },
        {
            "i": "8133",
            "n": 33,
            "s": "प्रगृह्य कण्ठमस्य स प्रधानमारुतात्मजः ।\nस्वमाशु मोचयंस्ततो न्यपातयद् धरातळे ॥ ३३॥",
            "a": "8",
            "p": 1
        },
        {
            "i": "8134",
            "n": 34,
            "s": "चकार तं रणात्मके मखे रमेशदैवते ।\nपशुं प्रभञ्जनात्मजो विनेदुरत्र देवताः ॥ ३४॥",
            "a": "8",
            "p": 1
        },
        {
            "i": "8135",
            "n": 35,
            "s": "सुप्तघ्नो यज्ञकोपश्च शकुनिर्देवतापनः ।\nविद्युज्जिह्वः प्रमाथी च शुकसारणसंयुताः ॥ ३५॥",
            "a": "8",
            "p": 1
        },
        {
            "i": "8136",
            "n": 36,
            "s": "रावणप्रेरिताः सर्वान् मथन्तः कपिकुञ्जरान् ।\nअवध्या ब्रह्मवरतो निहता रामसायकैः ॥ ३६॥",
            "a": "8",
            "p": 1
        },
        {
            "i": "8137",
            "n": 37,
            "s": "युद्धोन्मत्तश्च मत्तश्च देवान्तकनरान्तकौ ।\nत्रिशिरा अतिकायश्च निर्ययू रावणाज्ञया ॥ ३७॥",
            "a": "8",
            "p": 1
        },
        {
            "i": "8138",
            "n": 38,
            "s": "नरान्तको रावणजो हयवर्योपरि स्थितः ।\nअभीः ससार समरे प्रासोद्यतकरो हरीन् ॥ ३८॥",
            "a": "8",
            "p": 1
        },
        {
            "i": "8139",
            "n": 39,
            "s": "तं दहन्तमनीकानि युवराजोऽङ्गदो बली ।\nउत्पपात निरीक्ष्याऽऽशु समदर्शयदप्युरः ॥ ३९॥",
            "a": "8",
            "p": 1
        },
        {
            "i": "8140",
            "n": 40,
            "s": "तस्योरसि प्रासवरं प्रजहार स राक्षसः ।\nद्विधा समभवत् तत्तु वालिपुत्रस्य तेजसा ॥ ४०॥",
            "a": "8",
            "p": 1
        },
        {
            "i": "8141",
            "n": 41,
            "s": "अथास्य हयमाश्वेव निजघान मुखे कपिः ।\nपेततुश्चाक्षिणी तस्य स पपात ममार च ॥ ४१॥",
            "a": "8",
            "p": 1
        },
        {
            "i": "8142",
            "n": 42,
            "s": "स खड्गवरमादाय प्रससार रणे कपिम् ।\nआच्छिद्य खड्गमस्यैव निहतो वालिसूनुना ॥ ४२॥",
            "a": "8",
            "p": 1
        },
        {
            "i": "8143",
            "n": 43,
            "s": "गन्धर्वकन्यकासूते निहते रावणात्मजे ।\nआजगामाग्रजस्तस्य सोदर्यो देवतान्तकः ॥ ४३॥",
            "a": "8",
            "p": 1
        },
        {
            "i": "8144",
            "n": 44,
            "s": "तस्याऽपतत एवाऽऽशु शरवर्षप्रतापिताः ।\nप्रदुद्रुवुर्भयात् सर्वे कपयो जाम्बवन्मुखाः ॥ ४४॥",
            "a": "8",
            "p": 1
        },
        {
            "i": "8145",
            "n": 45,
            "s": "स शरं तरसाऽऽदाय रविपुत्रायुधोपमम् ।\nअङ्गदं प्रजहारोरस्यपतत् स मुमोह च ॥ ४५॥",
            "a": "8",
            "p": 1
        },
        {
            "i": "8146",
            "n": 46,
            "s": "अथ तिग्मांशुतनयः शैलं प्रचलपादपम् ।\nअभिदुद्राव सङ्गृह्य चिक्षेप च निशाचरे ॥ ४६॥",
            "a": "8",
            "p": 1
        },
        {
            "i": "8147",
            "n": 47,
            "s": "तमापतन्तमालक्ष्य दूराच्छरविदारितम् ।\nसुरान्तकश्चकाराऽशु दधार च परं शरम् ॥ ४७॥",
            "a": "8",
            "p": 1
        },
        {
            "i": "8148",
            "n": 48,
            "s": "स तमाकर्णमाकृष्य यमदण्डोपमं शरम् ।\nअविद्ध्यद्धृदये राज्ञः कपीनां स पपात ह ॥ ४८॥",
            "a": "8",
            "p": 1
        },
        {
            "i": "8149",
            "n": 49,
            "s": "बलमप्रतिमं वीक्ष्य सुरशत्रोस्तु मारुतिः ।\nआह्वयामास युद्धाय केशवः कैटभं यथा ॥ ४९॥",
            "a": "8",
            "p": 1
        },
        {
            "i": "8150",
            "n": 50,
            "s": "तमापतन्तमालोक्य रथं सहयसारथिम् ।\nचूर्णयित्वा धनुश्चास्य समाच्छिद्य बभञ्ज ह ॥ ५०॥",
            "a": "8",
            "p": 1
        },
        {
            "i": "8151",
            "n": 51,
            "s": "अथ खड्गं समादाय पुर आपततो रिपोः ।\nहरिः प्रगृह्य केशेषु पातयित्वैनमाहवे ।\nशिरो ममर्द तरसा पवमानात्मजः पदा ॥ ५१॥",
            "a": "8",
            "p": 1
        },
        {
            "i": "8152",
            "n": 52,
            "s": "वरदानादवध्यं तं निहत्य पवनात्मजः ।\nसमीडितः सुरवरैः प्लवगैर्वीक्षितो मुदा ॥ ५२॥",
            "a": "8",
            "p": 1
        },
        {
            "i": "8153",
            "n": 53,
            "s": "विद्राविताखिलकपिं वरात् त्रिशिरसं विभोः ।\nभङ्क्त्वा रथं धनुः खड्गमाच्छिद्याशिरसं व्यधात् ॥ ५३॥",
            "a": "8",
            "p": 1
        },
        {
            "i": "8154",
            "n": 54,
            "s": "युद्धोन्मत्तश्च मत्तश्च पार्वतीवरदर्पितौ ।\nप्रमथन्तौ कपीन् सर्वान् हतौ मारुतिमुष्टिना ॥ ५४॥",
            "a": "8",
            "p": 1
        },
        {
            "i": "8155",
            "n": 55,
            "s": "ततोऽतिकायोऽतिरथो रथेन स्वयम्भुदत्तेन हरीन् प्रमृद्गन् ।\nचचार कालानलसन्निकाशो गन्धर्विकायां जनितो दशास्यात् ॥ ५५॥",
            "a": "8",
            "p": 1
        },
        {
            "i": "8156",
            "n": 56,
            "s": "बृहत्तनुः कुम्भवदेव कर्णावस्येत्यतो नाम च कुम्भकर्णः ।\nइत्यस्य सोऽर्कात्मजपूर्वकान् कपीन् जिगाय रामं सहसाऽभ्यधावत् ॥ ५६॥",
            "a": "8",
            "p": 1
        },
        {
            "i": "8157",
            "n": 57,
            "s": "तमापतन्तं शरवर्षधारं महाघनाभं स्तनयित्नुघोषम् ।\nनिवारयामास यथा समीरः सौमित्रिरात्तेष्वसनः शरौघैः ॥ ५७॥",
            "a": "8",
            "p": 1
        },
        {
            "i": "8158",
            "n": 58,
            "s": "ववर्षतुस्तावतिमात्रवीर्यौ शरान् सुरेशाशनितुल्यवेगान् ।\nतमोमयं चक्रतुरन्तरिक्षं स्वशिक्षया क्षिप्रतमास्तबाणैः ॥ ५८॥",
            "a": "8",
            "p": 1
        },
        {
            "i": "8159",
            "n": 59,
            "s": "शरैः शरानस्य निवार्य वीरः सौमित्रिरस्त्राणि महास्त्रजालैः ।\nचिच्छेद बाहू शिरसा सहैव चतुर्भुजोऽभूत् स पुनर्द्विशीर्षः ॥ ५९॥",
            "a": "8",
            "p": 1
        },
        {
            "i": "8160",
            "n": 60,
            "s": "छिन्नेषु तेषु द्विगुणास्यबाहुः पुनःपुनः सोऽथ बभूव वीरः ।\nउवाच सौमित्रिमथान्तरात्मा समस्तलोकस्य मरुद् विषण्णम् ॥ ६०॥",
            "a": "8",
            "p": 1
        },
        {
            "i": "8161",
            "n": 61,
            "s": "ब्रह्मास्त्रतोऽन्येन न वध्य एष वराद् विधातुः सुमुखेत्यदृश्यः ।\nरक्षःसुतस्याश्रवणीयमित्थमुक्त्वा समीरोऽरुहदन्तरिक्षम् ॥ ६१॥",
            "a": "8",
            "p": 1
        },
        {
            "i": "8162",
            "n": 62,
            "s": "अथानुजो देवतमस्य सोऽस्त्रं ब्राह्मं तनूजे दशकन्धरस्य ।\nमुमोच दग्धः सरथाश्वसूतस्तेनातिकायः प्रवरोऽस्त्रवित्सु ॥ ६२॥",
            "a": "8",
            "p": 1
        },
        {
            "i": "8163",
            "n": 63,
            "s": "हतेषु पुत्रेषु स राक्षसेशः स्वयं प्रयाणं समरार्थमैच्छत् ।\nसज्जीभवत्येव निशाचरेशे खरात्मजः प्राह धनुर्धरोत्तमः ॥ ६३॥",
            "a": "8",
            "p": 1
        },
        {
            "i": "8164",
            "n": 64,
            "s": "नियुङ्क्ष्व मां मे पितुरन्तकस्य वधाय राजन् सहलक्ष्मणं तम् ।\nकपिप्रवीरांश्च निहत्य सर्वान् प्रतोषये त्वामहमद्य सुष्ठु ॥ ६४॥",
            "a": "8",
            "p": 1
        },
        {
            "i": "8165",
            "n": 65,
            "s": "इतीरितेऽनेन नियोजितः स जगाम वीरो मकराक्षनामा ।\nविधूय सर्वांश्च हरिप्रवीरान् सहाङ्गदान् सूर्यसुतेन साकम् ॥ ६५॥",
            "a": "8",
            "p": 1
        },
        {
            "i": "8166",
            "n": 66,
            "s": "अचिन्तयन् लक्ष्मणबाणसङ्घानवज्ञया राममथाऽह्वयद् रणे ।\nउवाच रामं रजनीचरोऽसौ हतो जनस्थानगतः पिता त्वया ॥ ६६॥",
            "a": "8",
            "p": 1
        },
        {
            "i": "8167",
            "n": 67,
            "s": "केनाप्युपायेन धनुर्धराणां वरः फलं तस्य ददामि तेऽद्य ।\nइति ब्रुवाणः स सरोजयोनेर्वरादवध्योऽमुचदस्त्रसङ्घान् ॥ ६७॥",
            "a": "8",
            "p": 1
        },
        {
            "i": "8168",
            "n": 68,
            "s": "प्रहस्य रामोऽस्य निवार्य चास्त्रैरस्त्राण्यमेयोऽशनिसन्निभेन ।\nशिरः शरेणोत्तमकुण्डलोज्ज्वलं खरात्मजस्याथ समुन्ममाथ ॥ ६८॥",
            "a": "8",
            "p": 1
        },
        {
            "i": "8169",
            "n": 69,
            "s": "विदुद्रुवुस्तस्य तु येऽनुयायिनः कपिप्रवीरैर्निहतावशेषिताः ।\nयथैव धूम्राक्षमुखेषु पूर्वं हतेषु पृथ्वीरुहशैलधारिभिः ॥ ६९॥",
            "a": "8",
            "p": 1
        },
        {
            "i": "8170",
            "n": 70,
            "s": "ततः स सज्जीकृतमात्तधन्वा रथं समास्थाय निशाचरेश्वरः ।\nवृतः सहस्रायुतकोट्यनीकपैर्निशाचरैराशु ययौ रणाय ॥ ७०॥",
            "a": "8",
            "p": 1
        },
        {
            "i": "8171",
            "n": 71,
            "s": "बलैस्तु तस्याथ बलं कपीनां नैकप्रकारायुधपूगभग्नम् ।\nदिशः प्रदुद्राव हरीन्द्रमुख्याः समार्दयन्नाशु निशाचरांस्तदा ॥ ७१॥",
            "a": "8",
            "p": 1
        },
        {
            "i": "8172",
            "n": 72,
            "s": "गजो गवाक्षो गवयो वृषश्च सगन्धमादा धनदेन जाताः ।\nप्राणादयः पञ्च मरुत्प्रवीराः स कत्थनो वित्तपतिश्च जघ्नुः ॥ ७२॥",
            "a": "8",
            "p": 1
        },
        {
            "i": "8173",
            "n": 73,
            "s": "शरैस्तु तान् षड्भिरमोघवेगैर्निपातयामास दशाननो द्राक् ।\nअथाश्विपुत्रौ च सजाम्बवन्तौ प्रजह्रतुः शैलवरैस्त्रिभिस्तम् ॥ ७३॥",
            "a": "8",
            "p": 1
        },
        {
            "i": "8174",
            "n": 74,
            "s": "गिरीन् विदार्याऽशु शरैरथान्याञ्छरान् दशास्योऽमुचदाशु तेषु ।\nएकैकमेभिर्विनिपातितास्ते ससार तं शक्रसुतात्मजोऽथ ॥ ७४॥",
            "a": "8",
            "p": 1
        },
        {
            "i": "8175",
            "n": 75,
            "s": "शिलां समादाय तमापतन्तं विभेद रक्षो हृदये शरेण ।\nदृढाहतः सोऽप्यगमद् धरातळं रवेः सुतोऽथैनमभिप्रजग्मिवान् ॥ ७५॥",
            "a": "8",
            "p": 1
        },
        {
            "i": "8176",
            "n": 76,
            "s": "तद्धस्तगं भूरुहमाशु बाणैर्दशाननः खण्डश एव कृत्वा ।\nग्रीवाप्रदेशेऽस्य मुमोच बाणं भृशाहतः सोऽपि पपात भूमौ ॥ ७६॥",
            "a": "8",
            "p": 1
        },
        {
            "i": "8177",
            "n": 77,
            "s": "अथो हनूमानुरगेन्द्रभोगसमं स्वबाहुं भृशमुन्नमय्य ।\nतताड वक्षस्यधिपं तु रक्षसां मुखैः स रक्तं प्रवमन् पपात ॥ ७७॥",
            "a": "8",
            "p": 1
        },
        {
            "i": "8178",
            "n": 78,
            "s": "स लब्धसञ्ज्ञः प्रशशंस मारुतिं त्वया समो नास्ति पुमान् हि कश्चित् ।\nकः प्रापयेदन्य इमां दशां मामितीरितो मारुतिराह तं पुनः ॥ ७८॥",
            "a": "8",
            "p": 1
        },
        {
            "i": "8179",
            "n": 79,
            "s": "अत्यल्पमेतद् यदुपात्तजीवितः पुनस्त्वमित्युक्त उवाच रावणः ।\nगृहाण मत्तोऽपि समुद्यतं त्वं मुष्टिप्रहारं त्विति तं पुपोथ ॥ ७९॥",
            "a": "8",
            "p": 1
        },
        {
            "i": "8180",
            "n": 80,
            "s": "किञ्चित् प्रहारेण तु विह्वलाङ्गवत् स्थिते हि तस्मिन्निदमन्तरं मम ।\nइत्यग्निसूनुं प्रययौ स रावणो निवारितो मारुतिनाऽपि वाचा ॥ ८०॥",
            "a": "8",
            "p": 1
        },
        {
            "i": "8181",
            "n": 81,
            "s": "तमापतन्तं प्रसमीक्ष्य नीलो धनुर्ध्वजाग्राश्वरथेषु तस्य ।\nचचार मूर्धस्वपि चञ्चलोऽलं जळीकृतस्तेन स रावणोऽपि ॥ ८१॥",
            "a": "8",
            "p": 1
        },
        {
            "i": "8182",
            "n": 82,
            "s": "स क्षिप्रमादाय हुताशनास्त्रं मुमोच नीले रजनीचरेशः ।\nस तेन भूमौ पतितो नचैनं ददाह वह्निः स्वतनुर्यतोऽसौ ॥ ८२॥",
            "a": "8",
            "p": 1
        },
        {
            "i": "8183",
            "n": 83,
            "s": "ततो ययौ राघवमेव रावणो निवारयामास तमाशु लक्ष्मणः ।\nततक्षतुस्तावधिकौ धनुर्भृतां शरैः शरीरावरणावदारणैः ॥ ८३॥",
            "a": "8",
            "p": 1
        },
        {
            "i": "8184",
            "n": 84,
            "s": "निवारितस्तेन स रावणो भृशं रुषाऽन्वितो बाणममोघमुग्रम् ।\nस्वयम्भुदत्तं प्रविकृष्य चाऽशु ललाटमध्ये प्रमुमोच तस्य ॥ ८४॥",
            "a": "8",
            "p": 1
        },
        {
            "i": "8185",
            "n": 85,
            "s": "भृशाहतस्तेन मुमोह लक्ष्मणो रथादवप्लुत्य दशाननोऽपि ।\nक्षणादभिद्रुत्य बलात् प्रगृह्य स्वबाहुभिर्नेतुमिमं समैच्छत् ॥ ८५॥",
            "a": "8",
            "p": 1
        },
        {
            "i": "8186",
            "n": 86,
            "s": "सम्प्राप्य सञ्ज्ञां स सुविह्वलोऽपि सस्मार रूपं निजमेव लक्ष्मणः ।\nशेषं हरेरंशयुतं नचास्य स चालनायापि शशाक रावणः ॥ ८६॥",
            "a": "8",
            "p": 1
        },
        {
            "i": "8187",
            "n": 87,
            "s": "बलात् स्वदोर्भिः प्रतिगृह्य चाखिलैर्यदा स वीरं प्रचकर्ष रावणः ।\nचचाल पृथ्वी सहमेरुमन्दरा ससागरा नैव चचाल लक्ष्मणः ॥ ८७॥",
            "a": "8",
            "p": 1
        },
        {
            "i": "8188",
            "n": 88,
            "s": "सहस्रमूर्ध्नोऽस्य बतैकमूर्ध्नि ससप्तपाताळगिरीन्द्रसागरा ।\nधराऽखिलेयं ननु सर्षपायति प्रसह्य को नाम हरेत् तमेनम् ॥ ८८॥",
            "a": "8",
            "p": 1
        },
        {
            "i": "8189",
            "n": 89,
            "s": "प्रकर्षति त्वेव निशाचरेश्वरे तथैव रामावरजम् त्वरान्वितः ।\nसमस्तजीवाधिपतेः परा तनुः समुत्पपातास्य पुरो हनूमान् ॥ ८९॥",
            "a": "8",
            "p": 1
        },
        {
            "i": "8190",
            "n": 90,
            "s": "स मुष्टिमावर्त्य च वज्रकल्पं जघान तेनैव च रावणं रुषा ।\nप्रसार्य बाहूनखिलैर्मुखैर्वमन् स रक्तमुष्णं व्यसुवत् पपात ॥ ९०॥",
            "a": "8",
            "p": 1
        },
        {
            "i": "8191",
            "n": 91,
            "s": "निपात्य रक्षोधिपतिं स मारुतिः प्रगृह्य सौमित्रिमुरङ्गशायिनः ।\nजगाम रामाख्यतनोः समीपं सौमित्रिमुद्धर्तुमलं ह्यसौ कपिः ॥ ९१॥",
            "a": "8",
            "p": 1
        },
        {
            "i": "8192",
            "n": 92,
            "s": "स रामसंस्पर्शनिवारितक्लमः समुत्थितस्तेन समुद्धृते शरे ।\nबभौ यथा राहुमुखात् प्रमुक्तः शशी सुपूर्णो विकचस्वरश्मिभिः ॥ ९२॥",
            "a": "8",
            "p": 1
        },
        {
            "i": "8193",
            "n": 93,
            "s": "स शेषभोगाभमथो जनार्दनः प्रगृह्य चापं सशरं पुनश्च ।\nसुलब्धसञ्ज्ञं रजनीचरेशं जगाद सज्जीभव रावणेति ॥ ९३॥",
            "a": "8",
            "p": 1
        },
        {
            "i": "8194",
            "n": 94,
            "s": "रथं समारुह्य पुनः सकार्मुकः समार्गणो रावण आशु रामम् ।\nअभ्येत्य सर्वाश्च दिशश्चकार शरान्धकाराः परमास्त्रवेत्ता ॥ ९४॥",
            "a": "8",
            "p": 1
        },
        {
            "i": "8195",
            "n": 95,
            "s": "रथस्थितेऽस्मिन् रजनीचरेशे न मे पतिर्भूमितळे स्थितः स्यात् ।\nइति स्म पुत्रः पवनस्य रामं स्कन्धं समारोप्य ययौ च राक्षसम् ॥ ९५॥",
            "a": "8",
            "p": 1
        },
        {
            "i": "8196",
            "n": 96,
            "s": "प्रहस्य रामोऽस्य हयान् निहत्य सूतं च कृत्वा तिलशो ध्वजं रथम् ।\nधनूंषि खड्गं सकलायुधानि छत्रं च सञ्छिद्य चकर्त मौलिम् ॥ ९६॥",
            "a": "8",
            "p": 1
        },
        {
            "i": "8197",
            "n": 97,
            "s": "कर्तव्यमूढं तमवेक्ष्य रामः पुनर्जगादाऽशु गृहं प्रयाहि ।\nसमस्तभोगाननुभूय शीघ्रं प्रतोष्य बन्धून् पुनरेहि मर्तुम् ॥ ९७॥",
            "a": "8",
            "p": 1
        },
        {
            "i": "8198",
            "n": 98,
            "s": "इतीरितोऽवाग्वदनो ययौ गृहं विचार्य कार्यं सह मन्त्रिभिः स्वकैः ।\nहतावशेषैरथ कुम्भकर्णप्रबोधनायाऽशु मतिं चकार ॥ ९८॥",
            "a": "8",
            "p": 1
        },
        {
            "i": "8199",
            "n": 99,
            "s": "सशैलशृङ्गासिपरश्वधायुधैर्निशाचराणामयुतैरनेकैः ।\nतच्छ्वासवेगाभिहतैः कथञ्चिद् गतैः समीपं कथमप्यबोधयत् ॥ ९९॥",
            "a": "8",
            "p": 1
        },
        {
            "i": "81100",
            "n": 100,
            "s": "शैलोपमानस्य च मांसराशीन् विधाय भक्षानपि शोणितह्रदान् ।\nसुतृप्तमेनं परमादरेण समाह्वयामास सभातळाय ॥ १००॥",
            "a": "8",
            "p": 1
        },
        {
            "i": "81101",
            "n": 101,
            "s": "उवाच चैनं रजनीचरेन्द्रः पराजितोऽस्म्यद्य हि जीवति त्वयि ।\nरणे नरेणैव च रामनाम्ना कुरुष्व मे प्रीतिममुं निहत्य ॥ १०१॥",
            "a": "8",
            "p": 1
        },
        {
            "i": "81102",
            "n": 102,
            "s": "इतीरितः कारणमप्यशेषं श्रुत्वा जगर्हाग्रजमेव वीरः ।\nअमोघवीर्येण हि राघवेण त्वया विरोधश्चरितो बताद्य ॥ १०२॥",
            "a": "8",
            "p": 1
        },
        {
            "i": "81103",
            "n": 103,
            "s": "प्रशस्यते नो बलिभिर्विरोधः कथञ्चिदेषोऽतिबलो मतो मम ।\nइतीरितो रावण आह दुर्नयोऽप्यहं त्वयाऽव्यो हि किमन्यथा त्वया ॥ १०३॥",
            "a": "8",
            "p": 1
        },
        {
            "i": "81104",
            "n": 104,
            "s": "चरन्ति राजान उताक्रमं क्वचित् त्वयोपमान् बन्धुजनान् बलाधिकान् ।\nसमीक्ष्य हीत्थं गदितोऽग्रजेन स कुम्भकर्णः प्रययौ रणाय ॥ १०४॥",
            "a": "8",
            "p": 1
        },
        {
            "i": "81105",
            "n": 105,
            "s": "प्राकारमालङ्घ्य स पञ्चयोजनं यदा ययौ शूलवरायुधो रणम् ।\nकपिप्रवीरा अखिलाः प्रदुद्रुवुर्भयादतीत्यैव च सेतुमाशु ॥ १०५॥",
            "a": "8",
            "p": 1
        },
        {
            "i": "81106",
            "n": 106,
            "s": "शतवलिपनसाख्यौ तत्र वस्वंशभूतौ पवनगणवरांशौ श्वेतसम्पातिनौ च ।\nनिर्.हृतितनुमथोग्रं दुर्मुखं केसरीति प्रवरमथ मरुत्सु प्रास्यदेतान् मुखे सः ॥ १०६॥",
            "a": "8",
            "p": 1
        },
        {
            "i": "81107",
            "n": 107,
            "s": "रजनिचरवरोऽसौ कुम्भकर्णः प्रतापी कुमुदमपि जयन्तं पाणिना सम्पिपेष ।\nनळमथ च गजादीन् पञ्च नीलं सतारं गिरिवरतरुहस्तान् मुष्टिनाऽपातयच्च ॥ १०७॥",
            "a": "8",
            "p": 1
        },
        {
            "i": "81108",
            "n": 108,
            "s": "अथाङ्गदश्च जाम्बवानिनात्मजश्च वानरैः ।\nनिजघ्निरे निशाचरं सवृक्षशैलसानुभिः ॥ १०८॥",
            "a": "8",
            "p": 1
        },
        {
            "i": "81109",
            "n": 109,
            "s": "विचूर्णिताश्च राक्षसास्तनौ निशाचरस्य ते ।\nबभूव काचन व्यथा नचास्य बाहुषाळिनः ॥ १०९॥",
            "a": "8",
            "p": 1
        },
        {
            "i": "81110",
            "n": 110,
            "s": "अथापरं महाचलं प्रगृह्य भास्करात्मजः ।\nमुमोच राक्षसेऽथ तं प्रगृह्य तं जघान सः ॥ ११०॥",
            "a": "8",
            "p": 1
        },
        {
            "i": "81111",
            "n": 111,
            "s": "तदा पपात सूर्यजस्तताड चाङ्गदं रुषा ।\nस जाम्बवन्तमाशु तौ निपेततुस्तळाहतौ ॥ १११॥",
            "a": "8",
            "p": 1
        },
        {
            "i": "81112",
            "n": 112,
            "s": "अथ प्रगृह्य भास्करिं ययौ स राक्षसो बली ।\nजगाम चानु मारुतिः सुसूक्ष्ममक्षिकोपमः ॥ ११२॥",
            "a": "8",
            "p": 1
        },
        {
            "i": "81113",
            "n": 113,
            "s": "यदैनमेष बाधते तदा विमोचयाम्यहम् ।\nयदि स्म शक्यतेऽस्य तु स्वमोचनाय तद् वरम् ॥ ११३॥",
            "a": "8",
            "p": 1
        },
        {
            "i": "81114",
            "n": 114,
            "s": "इति व्रजत्यनु स्म तं मरुत्सुते निशाचरः ।\nपुरं विवेश चार्चितः स्वबन्धुभिः समस्तशः ॥ ११४॥",
            "a": "8",
            "p": 1
        },
        {
            "i": "81115",
            "n": 115,
            "s": "तुहिनसलिलमाल्यैः सर्वतोऽभिप्रवृष्टे रजनिचरवरेऽस्मिंस्तेन सिक्तः कपीशः ।\nविगतसकलयुद्धग्लानिरावञ्चयित्वा रजनिचरवरं तं तस्य नासां ददंश ॥ ११५॥",
            "a": "8",
            "p": 1
        },
        {
            "i": "81116",
            "n": 116,
            "s": "कराभ्यामथ कर्णौ च नासिकां दशनैरपि ।\nसञ्छिद्य क्षिप्रमेवासावुत्पपात हरीश्वरः ॥ ११६॥",
            "a": "8",
            "p": 1
        },
        {
            "i": "81117",
            "n": 117,
            "s": "तळेन चैनं निजघान राक्षसः पिपेष भूमौ पतितं ततोऽपि ।\nसमुद्गतोऽसौ विवरेऽङ्गुलीनां जघान शूलेन पुनः स राक्षसः ॥ ११७॥",
            "a": "8",
            "p": 1
        },
        {
            "i": "81118",
            "n": 118,
            "s": "अमोघशूलं प्रपतत् तदीक्ष्य रवेः सुतस्योपरि मारुतात्मजः ।\nप्रगृह्य जानौ प्रणिधाय शीघ्रं बभञ्ज तं प्रेक्ष्य ननाद चोच्चैः ॥ ११८॥",
            "a": "8",
            "p": 1
        },
        {
            "i": "81119",
            "n": 119,
            "s": "अथैनमावृत्य जघान मुष्टिना स राक्षसो वायुसुतं स्तनान्तरे ।\nजगर्ज तेनाभिहतो हनूमानचिन्तयंस्तत् प्रजहार चैनम् ॥ ११९॥",
            "a": "8",
            "p": 1
        },
        {
            "i": "81120",
            "n": 120,
            "s": "तळेन वक्षस्यभिताडितो रुषा हनूमता मोहमवाप राक्षसः ।\nपुनश्च सञ्ज्ञां समवाप्य शीघ्रं ययौ स यत्रैव रघुप्रवीरः ॥ १२०॥",
            "a": "8",
            "p": 1
        },
        {
            "i": "81121",
            "n": 121,
            "s": "विचिन्तयामास ततो हनूमान् मयैव हन्तुं समरे हि शक्यः ।\nअसौ तथाऽप्येनमहं न हन्मि यशो हि रामस्य दृढं प्रकाशयन् ॥ १२१॥",
            "a": "8",
            "p": 1
        },
        {
            "i": "81122",
            "n": 122,
            "s": "अनन्यवध्यं तमिमं निहत्य स्वयं स रामो यश आहरेत ।\nदत्तो वरो द्वारपयोः स्वयं च जनार्दनेनैव पुरा ततश्च ॥ १२२॥",
            "a": "8",
            "p": 1
        },
        {
            "i": "81123",
            "n": 123,
            "s": "मयैव वध्यौ भवतं त्रिजन्मसु प्रवृद्धवीर्याविति केशवेन ।\nउक्तं ममैवैष यदप्यनुग्रहं वधेऽस्य कुर्यान्नतु मे स धर्मः ॥ १२३॥",
            "a": "8",
            "p": 1
        },
        {
            "i": "81124",
            "n": 124,
            "s": "इति स्म सञ्चिन्त्य कपीशयुक्तो जगाम यत्रैव कपिप्रवीराः ।\nस कुम्भकर्णोऽखिलवानरांस्तु प्रभक्षयन् राममुपाजगाम ॥ १२४॥",
            "a": "8",
            "p": 1
        },
        {
            "i": "81125",
            "n": 125,
            "s": "ते भक्षितास्तेन कपिप्रवीराः सर्वे विनिर्जग्मुरमुष्य देहात् ।\nस्रोतोभिरेवाथ च रोमकूपैः केचित् तमेवाऽरुरुहुर्यथा गिरिम् ॥ १२५॥",
            "a": "8",
            "p": 1
        },
        {
            "i": "81126",
            "n": 126,
            "s": "स तान् विधूयाऽशु यथा महागजो जगाम रामं समरार्थमेकः ।\nप्रभक्षयन् स्वानपरांश्च सर्वशो मत्तः समाघ्राय च शोणितं पिबन् ॥ १२६॥",
            "a": "8",
            "p": 1
        },
        {
            "i": "81127",
            "n": 127,
            "s": "न्यवारयत् तं शरवर्षधारया स लक्ष्मणो नैनमचिन्तयत् सः ।\nजगाम रामं गिरिशृङ्गधारी समाह्वयत् तं समराय चाऽशु ॥ १२७॥",
            "a": "8",
            "p": 1
        },
        {
            "i": "81128",
            "n": 128,
            "s": "अथो समादाय धनुः सुघोरं शरांश्च वज्राशनितुल्यवेगान् ।\nप्रवेशयामास निशाचरे प्रभुः स राघवः पूर्वहतेषु यद्वत् ॥ १२८॥",
            "a": "8",
            "p": 1
        },
        {
            "i": "81129",
            "n": 129,
            "s": "यावद्बलेन न्यहनत् खरादिकान् न तावतैव न्यपतत् स राक्षसः ।\nअथ प्रहस्याऽत्मबलैकदेशं प्रदर्शयन् बाणवरान् मुमोच ॥ १२९॥",
            "a": "8",
            "p": 1
        },
        {
            "i": "81130",
            "n": 130,
            "s": "द्वाभ्यां स बाहू निचकर्त तस्य पदद्वयं चैव तथा शराभ्याम् ।\nअथापरेणास्य शिरो निकृत्य सम्प्राक्षिपत् सागरतोय आशु ॥ १३०॥",
            "a": "8",
            "p": 1
        },
        {
            "i": "81131",
            "n": 131,
            "s": "अवर्धताब्धिः पतितेऽस्य काये महाचलाभे क्षणदाचरस्य ।\nसुराश्च सर्वे ववृषुः प्रसूनैर्मुदा स्तुवन्तो रघुवर्यमूर्ध्नि ॥ १३१॥",
            "a": "8",
            "p": 1
        },
        {
            "i": "81132",
            "n": 132,
            "s": "योजनानां त्रिलक्षं हि कुम्भकर्णो व्यवर्धत ।\nपूर्वं पश्चात् सञ्चुकोच लङ्कायामुषितुं स्वयम् ॥ १३२॥",
            "a": "8",
            "p": 1
        },
        {
            "i": "81133",
            "n": 133,
            "s": "स तु स्वभावमापन्नो म्रियमाणो व्यवर्धत ।\nतेनास्मिन् पतिते त्वब्धिरवर्धदधिकं तदा ॥ १३३॥",
            "a": "8",
            "p": 1
        },
        {
            "i": "81134",
            "n": 134,
            "s": "अथापरे ये रजनीचरास्तदा कपिप्रवीरैर्निहताश्च सर्वशः ।\nहतावशिष्टास्त्वरिताः प्रदुद्रुवुभ्रातुर्वधं चोचुरुपेत्य रावणम् ॥ १३४॥",
            "a": "8",
            "p": 1
        },
        {
            "i": "81135",
            "n": 135,
            "s": "स दुःखतप्तो निपपात मूर्छितो निराशकश्चाभवदात्मजीविते ।\nतमाह पुत्रस्त्रिदशेशशत्रुर्नियुङ्क्ष्व मां शत्रुवधाय माचिरम् ॥ १३५॥",
            "a": "8",
            "p": 1
        },
        {
            "i": "81136",
            "n": 136,
            "s": "मया गृहीतस्त्रिदशेश्वरः पुरा विषीदसे किं नरराजपुत्रतः ।\nस एवमुक्त्वा प्रजुहाव पावकं शिवं समभ्यर्च्य समारुहद् रथम् ॥ १३६॥",
            "a": "8",
            "p": 1
        },
        {
            "i": "81137",
            "n": 137,
            "s": "स आत्तधन्वा सशरो रथेन वियत् समारुह्य ययावदर्शनम् ।\nस नागपाशैर्वरतः शिवस्य बबन्ध सर्वान् कपिवीरसङ्घान् ॥ १३७॥",
            "a": "8",
            "p": 1
        },
        {
            "i": "81138",
            "n": 138,
            "s": "पुराऽवताराय यदा स विष्णुर्दिदेश सर्वांस्त्रिदशांस्तदैव ।\nममापि सेवा भवते प्रयोज्येत्येवं गरुत्मानवदद् वृषाकपिम् ॥ १३८॥",
            "a": "8",
            "p": 1
        },
        {
            "i": "81139",
            "n": 139,
            "s": "तमाह विष्णुर्न भुवि प्रजातिमुपैहि सेवां तव चान्यथाऽहम् ।\nआदास्य एवात्र यथा यशः स्याद् धर्मश्च कर्तव्यकृदेव च स्याः ॥ १३९॥",
            "a": "8",
            "p": 1
        },
        {
            "i": "81140",
            "n": 140,
            "s": "वरेण शर्वस्य हि रावणात्मजो यदा निबध्नाति कपीन् सलक्ष्मणान् ।\nउरङ्गपाशेन तदा त्वमेव समेत्य सर्वानपि मोचयस्व ॥ १४०॥",
            "a": "8",
            "p": 1
        },
        {
            "i": "81141",
            "n": 141,
            "s": "अहं समर्थोऽपि स लक्ष्मणश्च तथा हनूमान् न विमोचयामः ।\nतव प्रियार्थं गरुडैष एव कृतस्तवाऽदेश इमं कुरुष्व ॥ १४१॥",
            "a": "8",
            "p": 1
        },
        {
            "i": "81142",
            "n": 142,
            "s": "तदेतदुक्तं हि पुराऽऽत्मना यत् ततो हि रामो न मुमोच कञ्चन ।\nन लक्ष्मणो नैव च मारुतात्मजः स चैव जानाति हि देवगुह्यम् ॥ १४२॥",
            "a": "8",
            "p": 1
        },
        {
            "i": "81143",
            "n": 143,
            "s": "अथो निबद्ध्याऽशु हरीन् सलक्ष्मणान् जगाम रक्षः स्वपितुः सकाशम् ।\nननन्द चासौ पिशिताशनेश्वरः शशंस पुत्रं च कृतात्मकार्यम् ॥ १४३॥",
            "a": "8",
            "p": 1
        },
        {
            "i": "81144",
            "n": 144,
            "s": "स पक्षिराजोऽथ हरेर्निदेशं स्मरंस्त्वरावानिह चाऽजगाम ।\nतत्पक्षवातस्पर्शेन केवलं विनष्ट एषां स उरङ्गबन्धः ॥ १४४॥",
            "a": "8",
            "p": 1
        },
        {
            "i": "81145",
            "n": 145,
            "s": "स राममानम्य परात्मदैवतं ययौ सुमाल्याभरणानुलेपनः ।\nकपिप्रवीराश्च तरूञ्छिलाश्च प्रगृह्य नेदुर्बलिनः प्रहृष्टाः ॥ १४५॥",
            "a": "8",
            "p": 1
        },
        {
            "i": "81146",
            "n": 146,
            "s": "श्रुत्वा निनादं प्लवगेश्वराणां पुनः सपुत्रोऽत्रसदत्र रावणः ।\nबन्धादमुष्मात् प्रतिनिस्सृतास्ते किमत्र कार्यं त्विति चिन्तयानः ॥ १४६॥",
            "a": "8",
            "p": 1
        },
        {
            "i": "81147",
            "n": 147,
            "s": "पुनश्च हुत्वा स हुताशमेव रथं समारुह्य ययावदर्शनम् ।\nववर्ष चास्त्राणि महान्त्यजस्रं वरादुमेशस्य तथाऽब्जजस्य ॥ १४७॥",
            "a": "8",
            "p": 1
        },
        {
            "i": "81148",
            "n": 148,
            "s": "पुनश्च तस्यास्त्रनिपीडितास्ते निपेतुरुर्व्यां कपयः सलक्ष्मणाः ।\nस्पृशन्ति नास्त्राणि दुरन्तशक्तिं तनुं समीरस्य हि कानिचित् क्वचित् ॥ १४८॥",
            "a": "8",
            "p": 1
        },
        {
            "i": "81149",
            "n": 149,
            "s": "विज्ञातुकामः पुरि सम्प्रवृत्तिं विभीषणः पूर्वगतस्तदाऽऽगात् ।\nददर्श सर्वान् पतितान् स वानरान् मरुत्सुतं त्वेकमनाकुलं च ॥ १४९॥",
            "a": "8",
            "p": 1
        },
        {
            "i": "81150",
            "n": 150,
            "s": "स तं समादाय ययौ विधातृजं विमूर्च्छितं चोदकसेकतस्तम् ।\nआश्वास्य किं जीवसि हीत्युवाच तथेति स प्राह च मन्दवाक्यः ॥ १५०॥",
            "a": "8",
            "p": 1
        },
        {
            "i": "81151",
            "n": 151,
            "s": "ऊचे पुनर्जीवति किं हनूमान् जीवाः स्म सर्वेऽपि हि जीवमाने ।\nतस्मिन् हते निहताश्चैव सर्व इतीरितेऽस्मीत्यवदत् स मारुतिः ॥ १५१॥",
            "a": "8",
            "p": 1
        },
        {
            "i": "81152",
            "n": 152,
            "s": "इत्युक्तो जाम्बवानाह हनूमन्तमनन्तरम् ।\nयोऽसौ मेरोः समीपस्थो गन्धमादनसञ्ज्ञितः ।\nगिरिस्तस्मात् समाहार्यं त्वयौषधचतुष्टयम् ॥ १५२॥",
            "a": "8",
            "p": 1
        },
        {
            "i": "81153",
            "n": 153,
            "s": "मृतसञ्जीवनी मुख्या सन्धानकरणी परा ।\nसवर्णकरणी चैव विशल्यकरणीति च ॥ १५३॥",
            "a": "8",
            "p": 1
        },
        {
            "i": "81154",
            "n": 154,
            "s": "इत्युक्तः स क्षणेनैव प्रापतद् गन्धमादनम् ।\nअवाप चाम्बरचरो राममुक्तः शरो यथा ॥ १५४॥",
            "a": "8",
            "p": 1
        },
        {
            "i": "81155",
            "n": 155,
            "s": "अन्तर्हिताश्चौषधीस्तु तदा विज्ञाय मारुतिः ।\nउद्बबर्ह गिरिं क्रोधाच्छतयोजनमण्डलम् ॥ १५५॥",
            "a": "8",
            "p": 1
        },
        {
            "i": "81156",
            "n": 156,
            "s": "स तं समुत्पाट्य गिरिं करेण प्रतोळयित्वा बलदेवसूनुः ।\nसमुत्पपाताम्बरमुग्रवेगो यथा हरिश्चक्रधरस्त्रिविक्रमे ॥ १५६॥",
            "a": "8",
            "p": 1
        },
        {
            "i": "81157",
            "n": 157,
            "s": "अवाप चाक्ष्णोः स निमेषमात्रतो निपातिता यत्र कपिप्रवीराः ।\nतच्छैलवातस्पर्शात् समुत्थिताः समस्तशो वानरयूथपाः क्षणात् ॥ १५७॥",
            "a": "8",
            "p": 1
        },
        {
            "i": "81158",
            "n": 158,
            "s": "अपूजयन् मारुतिमुग्रपौरुषं रघूत्तमोऽस्यानुजनिस्तथाऽपरे ।\nपपात मूर्ध्न्यस्य च पुष्पसन्ततिः प्रमोदितैर्देववरैर्विसर्जिता ॥ १५८॥",
            "a": "8",
            "p": 1
        },
        {
            "i": "81159",
            "n": 159,
            "s": "स देवगन्धर्वमहर्षिसत्तमैरभिष्टुतो रामकरोपगूहितः ।\nपुनर्गिरिं तं शतयोजनोच्छ्रितं न्यपातयत् संस्थित एव तत्र च ॥ १५९॥",
            "a": "8",
            "p": 1
        },
        {
            "i": "81160",
            "n": 160,
            "s": "स पूर्ववन्मारुतिवेगचोदितो निरन्तरं श्लिष्टतरोऽत्र चाभवत् ।\nपुनश्च सर्वे तरुशैलहस्ता रणाय चोत्तस्थुरलं नदन्तः ॥ १६०॥",
            "a": "8",
            "p": 1
        },
        {
            "i": "81161",
            "n": 161,
            "s": "पुनश्च तान् प्रेक्ष्य समुत्थितान् कपीन् भयं महच्छक्रजितं विवेश ।\nस पूर्ववद्धव्यवहे समर्च्य शिवं तथाऽदर्शनमेव जग्मिवान् ॥ १६१॥",
            "a": "8",
            "p": 1
        },
        {
            "i": "81162",
            "n": 162,
            "s": "वराश्रयेणाजगिरीशयोस्तथा पुनर्महास्त्रैः स बबन्ध तान् कपीन् ।\nअथाऽह रामस्य मनोऽनुसारतः पुराऽस्त्रमेवानुसरन् स लक्ष्मणः ॥ १६२॥",
            "a": "8",
            "p": 1
        },
        {
            "i": "81163",
            "n": 163,
            "s": "पितामहास्त्रेण निहन्मि दुर्मतिं तवाऽज्ञया शक्रजितं सबान्धवम् ।\nइतीरिते तेन स चाऽह राघवो भयाददृश्ये न विमोक्तुमर्हसि ॥ १६३॥",
            "a": "8",
            "p": 1
        },
        {
            "i": "81164",
            "n": 164,
            "s": "न सोढुमीशोऽसि यदि त्वमेतदस्त्रं तदाऽहं शरमात्रकेण ।\nअदृश्यमप्याशु निहन्मि सन्तं रसातळेऽथापि हि सत्यलोके ॥ १६४॥",
            "a": "8",
            "p": 1
        },
        {
            "i": "81165",
            "n": 165,
            "s": "इति स्म वीन्द्रस्य हनूमतश्च बलप्रकाशाय पुरा प्रभुः स्वयम् ।\nसम्मानयित्वाऽस्त्रममुष्य रामो दुरन्तशक्तिः शरमाददेऽथ ॥ १६५॥",
            "a": "8",
            "p": 1
        },
        {
            "i": "81166",
            "n": 166,
            "s": "अनेन दृष्टोऽहमिति स्म दुष्टो विज्ञाय बाह्वोर्बलमस्य चोग्रम् ।\nविनिश्चयं देवतमस्य पश्यन् प्रदुद्रुवे प्राणपरीप्सुराशु ॥ १६६॥",
            "a": "8",
            "p": 1
        },
        {
            "i": "81167",
            "n": 167,
            "s": "हाहाकृते प्रद्रुत इन्द्रशत्रौ रघूत्तमः शत्रुविभीषणत्वात् ।\nविभीषणेत्येव सुरैरभिष्टुतो विज्ञानमस्त्रं त्वमुचत् स्वसैन्ये ॥ १६७॥",
            "a": "8",
            "p": 1
        },
        {
            "i": "81168",
            "n": 168,
            "s": "निशाचरास्त्रं ह्यगमत् क्षणेन रामास्त्रवीर्याद्धरयो नदन्तः ।\nउत्तस्थुरुच्चोरुगिरीन् प्रगृह्य प्रशंसमाना रघुवीरमुच्चैः ॥ १६८॥",
            "a": "8",
            "p": 1
        },
        {
            "i": "81169",
            "n": 169,
            "s": "सुरैश्च पुष्पं वर्षद्भिरीडितस्तस्थौ धनुष्पाणिरनन्तवीर्यः ।\nस रावणस्याथ सुतो निकुम्भिलां पुनः समासाद्य जुहाव पावकम् ॥ १६९॥",
            "a": "8",
            "p": 1
        },
        {
            "i": "81170",
            "n": 170,
            "s": "विभीषणोऽथाऽह रघूत्तमं प्रभुं नियोजयाद्यैव वधाय दुर्मतेः ।\nकृताग्निपूजो नहि वध्य एष वरो विधातुः प्रथितोऽस्य तादृशः ॥ १७०॥",
            "a": "8",
            "p": 1
        },
        {
            "i": "81171",
            "n": 171,
            "s": "न वै वधं राम इयेष तस्य पलायितस्याऽत्मसमीक्षणात् पुनः ।\nसत्त्वोज्झितोऽसावपि कूटयोधी न मे वधार्होऽयमिति स्म स प्रभुः ॥ १७१॥",
            "a": "8",
            "p": 1
        },
        {
            "i": "81172",
            "n": 172,
            "s": "स आदिदेशावरजं जनार्दनो हनूमता चैव विभीषणेन ।\nसहैव सर्वैरपि वानरेन्द्रैर्ययौ महात्मा स च तद्वधाय ॥ १७२॥",
            "a": "8",
            "p": 1
        },
        {
            "i": "81173",
            "n": 173,
            "s": "स जुह्वतस्तस्य चकार विघ्नं प्लवङ्गमैः सोऽथ युयुत्सया रथम् ।\nसमास्थितः कार्मुकबाणपाणिः प्रयुद्ययौ लक्ष्मणमाशु गर्जन् ॥ १७३॥",
            "a": "8",
            "p": 1
        },
        {
            "i": "81174",
            "n": 174,
            "s": "उभौ च तावस्त्रविदां वरिष्ठौ शरैः शरीरान्तकरैस्ततक्षतुः ।\nदिशश्च सर्वाः प्रदिशः शरोत्तमैर्विधाय शिक्षास्त्रबलैर्निरन्तराः ॥ १७४॥",
            "a": "8",
            "p": 1
        },
        {
            "i": "81175",
            "n": 175,
            "s": "अस्त्राणि तस्यास्त्रवरैः स लक्ष्मणो निवार्य शत्रोश्चलकुण्डलोज्ज्वलम् ।\nशिरः शरेणाऽशु समुन्ममाथ सुरैः प्रसूनैरथ चाभिवृष्टः ॥ १७५॥",
            "a": "8",
            "p": 1
        },
        {
            "i": "81176",
            "n": 176,
            "s": "निपातितेऽस्मिन् नितरां निशाचरान् प्लवङ्गमा जघ्नुरनेककोटिशः ।\nहतावशिष्टास्तु दशाननाय शशंसुरत्याप्तसुतप्रणाशम् ॥ १७६॥",
            "a": "8",
            "p": 1
        },
        {
            "i": "81177",
            "n": 177,
            "s": "स तन्निशम्याप्रियमुग्ररूपं भृशं विनिश्वस्य विलप्य दुःखात् ।\nसंस्थापयामास मतिं पुनश्च मरिष्य इत्येव विनिश्चितार्थः ॥ १७७॥",
            "a": "8",
            "p": 1
        },
        {
            "i": "81178",
            "n": 178,
            "s": "मरणाभिमुखः शीघ्रं रावणो रणकर्मणे ।\nसज्जीभवन्नन्तरैव दिदेश बलमूर्जितम् ॥ १७८॥",
            "a": "8",
            "p": 1
        },
        {
            "i": "81179",
            "n": 179,
            "s": "त्रिंशत् सहस्राणि महौघकानामक्षोहिणीनां सहषट्सहस्रम् ।\nश्रमेण संयोजयताऽशु रामं सज्जो भवामीति दिदेश रावणः ॥ १७९॥",
            "a": "8",
            "p": 1
        },
        {
            "i": "81180",
            "n": 180,
            "s": "तदप्रधृष्यं वरतः स्वयम्भुवो युगान्तकालार्णवघूर्णितोपमम् ।\nप्रगृह्य नानाविधमस्त्रशस्त्रं बलं कपीञ्छीघ्रतमं जगाम ॥ १८०॥",
            "a": "8",
            "p": 1
        },
        {
            "i": "81181",
            "n": 181,
            "s": "आगच्छमानं तदपारमेयं बलं सुघोरं प्रळयार्णवोपमम् ।\nभयात् समुद्विग्नविषण्णचेतसः कपिप्रवीरा नितरां प्रदुद्रुवुः ॥ १८१॥",
            "a": "8",
            "p": 1
        },
        {
            "i": "81182",
            "n": 182,
            "s": "वरो हि दत्तोऽस्य पुरा स्वयम्भुवा धरातळेऽल्पेऽपि निवासशक्तिः ।\nअजेयता चेत्यत एव सार्कजाः प्लवङ्गमा द्रष्टुमपि स्म नाशकन् ॥ १८२॥",
            "a": "8",
            "p": 1
        },
        {
            "i": "81183",
            "n": 183,
            "s": "प्रगृह्य रामोऽथ धनुः शरांश्च समन्ततस्तानवधीच्छरौघैः ।\nस एव सर्वत्र च दृश्यमानो विदिक्षु दिक्षु प्रजहार सर्वशः ॥ १८३॥",
            "a": "8",
            "p": 1
        },
        {
            "i": "81184",
            "n": 184,
            "s": "क्षणेन सर्वांश्च निहत्य राघवः प्लवङ्गमानामृषभैः स पूजितः ।\nअभिष्टुतः सर्वसुरोत्तमैर्मुदा भृशं प्रसूनोत्करवर्षिभिः प्रभुः ॥ १८४॥",
            "a": "8",
            "p": 1
        },
        {
            "i": "81185",
            "n": 185,
            "s": "अथाऽययौ सर्वनिशाचरेश्वरो हतावशिष्टेन बलेन संवृतः ।\nविमानमारुह्य च पुष्पकं त्वरन् शरीरनाशाय महायुधोद्धतः ॥ १८५॥",
            "a": "8",
            "p": 1
        },
        {
            "i": "81186",
            "n": 186,
            "s": "विरूपनेत्रोऽथच यूपनेत्रस्तथा महापार्श्वमहोदरौ च ।\nययुस्तमावृत्य सहैव मन्त्रिणो मृतिं पुरोधाय रणाय यान्तम् ॥ १८६॥",
            "a": "8",
            "p": 1
        },
        {
            "i": "81187",
            "n": 187,
            "s": "अथास्य सैन्यानि निजघ्नुरोजसा समन्ततः शैलशिलाभिवृष्टिभिः ।\nप्लवङ्गमास्तानभिवीक्ष्य वीर्यवान् ससार वेगेन महोदरो रुषा ॥ १८७॥",
            "a": "8",
            "p": 1
        },
        {
            "i": "81188",
            "n": 188,
            "s": "वीक्ष्यातिकायं तमभिद्रवन्तं स कुम्भकर्णोऽयमिति ब्रुवन्तः ।\nप्रदुद्रुवुर्वानरवीरसङ्घास्तमाससादाऽशु सुतोऽथ वालिनः ॥ १८८॥",
            "a": "8",
            "p": 1
        },
        {
            "i": "81189",
            "n": 189,
            "s": "वदन् स तिष्ठध्वमिति स्म वीरो विभीषिकामात्रमिदं न यात ।\nइतीरयन्नग्रत एष पुप्लुवे महोदरस्येन्द्रसुतात्मजो बली ॥ १८९॥",
            "a": "8",
            "p": 1
        },
        {
            "i": "81190",
            "n": 190,
            "s": "अथो शरानाशु विमुञ्चमानं शिरः परामृश्य निपात्य भूतळे ।\nममर्द पद्भ्यामभवद् गतासुर्महोदरो वालिसुतेन चूर्णितः ॥ १९०॥",
            "a": "8",
            "p": 1
        },
        {
            "i": "81191",
            "n": 191,
            "s": "अथो महापार्श्व उपाजगाम प्रवर्षमाणोऽस्य शराम्बुधाराः ।\nप्रसँह्य चाऽच्छिद्य धनुः करस्थं समाददे खड्गममुष्य सोऽङ्गदः ॥ १९१॥",
            "a": "8",
            "p": 1
        },
        {
            "i": "81192",
            "n": 192,
            "s": "निगृह्य केशेषु निपात्य भूतळे चकर्त वामांसत ओदरं परम् ।\nयथोपवीतं स तथा द्विधाकृतो ममार मन्त्री रजनीचरेशितुः ॥ १९२॥",
            "a": "8",
            "p": 1
        },
        {
            "i": "81193",
            "n": 193,
            "s": "अथैनमाजग्मतुरुद्यतायुधौ विरूपनेत्रोऽप्यथ यूपनेत्रः ।\nयथैव मेघौ दिवि तिग्मरश्मिं तथा समाच्छादयतां शरौघैः ॥ १९३॥",
            "a": "8",
            "p": 1
        },
        {
            "i": "81194",
            "n": 194,
            "s": "ताभ्यां स बद्धः शरपञ्जरेण विचेष्टितुं नाशकदत्र वीरः ।\nहरीश्वरः शैलमतिप्रमाणमुत्पाट्य चिक्षेप तयोः शरीरे ॥ १९४॥",
            "a": "8",
            "p": 1
        },
        {
            "i": "81195",
            "n": 195,
            "s": "उभौ च तौ तेन विचूर्णितौ रणे रवेः सुतस्योरुबलेरितेन ।\nनिशाचरेशोऽथ शरेण सूर्यजं बिभेद वक्षस्यपि सोऽपतद् भुवि ॥ १९५॥",
            "a": "8",
            "p": 1
        },
        {
            "i": "81196",
            "n": 196,
            "s": "ततः स सर्वांश्च हरिप्रवीरान् विधूय बाणैर्बलवान् दशाननः ।\nजगाम रामाभिमुखस्तदैनं रुरोध रामावरजं शरौघैः ॥ १९६॥",
            "a": "8",
            "p": 1
        },
        {
            "i": "81197",
            "n": 197,
            "s": "तदा दशास्योऽन्तकदण्डकल्पां मयाय दत्तां कमलोद्भवेन ।\nमयाद्गृहीतां च विवाहकाले प्रगृह्य शक्तिं विससर्ज लक्ष्मणे ॥ १९७॥",
            "a": "8",
            "p": 1
        },
        {
            "i": "81198",
            "n": 198,
            "s": "तया स वीरः सुविदारितोराः पपात भूमौ सुभृशं विमूर्च्छितः ।\nमरुत्सुतः शैलमतिप्रमाणं चिक्षेप रक्षःपतिवक्षसि द्रुतम् ॥ १९८॥",
            "a": "8",
            "p": 1
        },
        {
            "i": "81199",
            "n": 199,
            "s": "तेनातिगाढं व्यथितो दशाननो मुखैर्वमञ्छोणितपूरमाशु ।\nतदन्तरेण प्रतिगृह्य लक्ष्मणं जगाम शक्त्या सह रामसन्निधिम् ॥ १९९॥",
            "a": "8",
            "p": 1
        },
        {
            "i": "81200",
            "n": 200,
            "s": "समुद्बबर्हाथ च तां स राघवो दिदेश च प्राणवरात्मजं पुनः ।\nप्रभुः समानेतुमथो वरौषधीः स चाऽनिनायाऽशु गिरिं पुनस्तम् ॥ २००॥",
            "a": "8",
            "p": 1
        },
        {
            "i": "81201",
            "n": 201,
            "s": "तद्गन्धमात्रेण समुत्थितोऽसौ सौमित्रिरात्तोरुबलश्च पूर्ववत् ।\nशशंस चाश्लिष्य मरुत्सुतं प्रभुः स राघवोऽगण्यगुणार्णवः स्मयन् ॥ २०१॥",
            "a": "8",
            "p": 1
        },
        {
            "i": "81202",
            "n": 202,
            "s": "प्राक्षिपत् तं गिरिवरं लङ्कास्थः सन् स मारुतिः ।\nअर्धलक्षे योजनानां यत्रासौ पूर्वसंस्थितः ॥ २०२॥",
            "a": "8",
            "p": 1
        },
        {
            "i": "81203",
            "n": 203,
            "s": "तद्बाहुवेगात् संश्लेष प्राप पूर्ववदेव सः ।\nमृताश्च ये प्लवङ्गास्तु तद्गन्धात् तेऽपि जीविताः ॥ २०३॥",
            "a": "8",
            "p": 1
        },
        {
            "i": "81204",
            "n": 204,
            "s": "रामाज्ञयैव रक्षांसि हरयोऽब्धाववाक्षिपन् ।\nनोज्जीवितास्ततस्ते तु वानरा निरुजोऽभवन् ॥ २०४॥",
            "a": "8",
            "p": 1
        },
        {
            "i": "81205",
            "n": 205,
            "s": "छिन्नप्ररोहिणश्चैव विशल्याः पूर्ववर्णिनः ।\nऔषधीनां प्रभावेन सर्वेऽपि हरयोऽभवन् ॥ २०५॥",
            "a": "8",
            "p": 1
        },
        {
            "i": "81206",
            "n": 206,
            "s": "अथाऽससादोत्तमपूरुषं प्रभुं विमानगो रावण आयुधौघान् ।\nप्रवर्षमाणो रघुवंशनाथं तमात्तधन्वाऽभिययौ च रामः ॥ २०६॥",
            "a": "8",
            "p": 1
        },
        {
            "i": "81207",
            "n": 207,
            "s": "सम्मानयन् राघवमादिपूरुषं निर्यातयामास रथं पुरन्दरः ।\nसहायुधं मातलिसङ्गृहीतं समारुरोहाऽशु स लक्ष्मणाग्रजः ॥ २०७॥",
            "a": "8",
            "p": 1
        },
        {
            "i": "81208",
            "n": 208,
            "s": "आरुह्य तं रथवरं जगदेकनाथो लोकाभयाय रजनीचरनाथमाशु ।\nअभ्युद्ययौ दशशतांशुरिवान्धकारं लोकानशेषत इमान् निगिरन्तमुद्यन् ॥ २०८॥",
            "a": "8",
            "p": 1
        },
        {
            "i": "81209",
            "n": 209,
            "s": "आयान्तमीक्ष्य रजनीचरलोकनाथः शस्त्राण्यथास्त्रसहितानि मुमोच रामे ।\nरामस्तु तानि विनिहत्य निजैर्महास्त्रैस्तस्योत्तमाङ्गदशकं युगपन्न्यकृन्तत् ॥ २०९॥",
            "a": "8",
            "p": 1
        },
        {
            "i": "81210",
            "n": 210,
            "s": "कृत्तानि तानि पुनरेव समुत्थितानि दृष्ट्वा वराच्छतधृतेर्हृदयं विभेद ।\nबाणेन वज्रसदृशेन स भिन्नहृत्को रक्तं वमन् न्यपतदाशु महाविमानात् ॥ २१०॥",
            "a": "8",
            "p": 1
        },
        {
            "i": "81211",
            "n": 211,
            "s": "तस्मिन् हते त्रिजगतां परमप्रतीपे ब्रह्मा शिवेन सहितः सह लोकपालैः ।\nअभ्येत्य पादयुगळं जगदेकभर्तू रामस्य भक्तिभरितः शिरसा ननाम ॥ २११॥",
            "a": "8",
            "p": 1
        },
        {
            "i": "81212",
            "n": 212,
            "s": "अथैनमस्तौत् पितरं कृताञ्जलिर्गुणाभिरामं जगतः पितामहः ।\nजितं जितं तेऽजित लोकभावन प्रपन्नपालाय नताः स्म ते वयम् ॥ २१२॥",
            "a": "8",
            "p": 1
        },
        {
            "i": "81213",
            "n": 213,
            "s": "त्वमेक ईशोऽस्य नचाऽदिरन्तस्तवेड्य कालेन तथैव देशतः ।\nगुणा ह्यगण्यास्तव तेप्यनन्ताः प्रत्येकशश्चाऽदिविनाशवर्जिताः ॥ २१३॥",
            "a": "8",
            "p": 1
        },
        {
            "i": "81214",
            "n": 214,
            "s": "नचोद्भवो नैव तिरस्कृतिस्ते क्वचिद् गुणानां परतः स्वतो वा ।\nत्वमेक आद्यः परमः स्वतन्त्रो भृत्यास्तवाहं शिवपूर्वकाश्च ये ॥ २१४॥",
            "a": "8",
            "p": 1
        },
        {
            "i": "81215",
            "n": 215,
            "s": "यथाऽर्चिषोऽग्नेः पवनस्य वेगा मरीचयोऽर्कस्य नदीषु चाऽपः ।\nगच्छन्ति चाऽयन्ति च सन्ततास्त्त्वत् तद्वन्मदाद्याः शिवपूर्वकाश्च ये ॥ २१५॥",
            "a": "8",
            "p": 1
        },
        {
            "i": "81216",
            "n": 216,
            "s": "ये ये च मुक्तास्त्वथ ये च बद्धाः सर्वे तवेशेश वशे सदैव ।\nवयं सदा त्वद्गुणपूगमुच्चैः सर्वे वदन्तोऽपि न पारगामिनः ॥ २१६॥",
            "a": "8",
            "p": 1
        },
        {
            "i": "81217",
            "n": 217,
            "s": "किमेष ईदृग्गुणकस्य ते प्रभो रक्षोवधोऽशेषसुरप्रपालनम् ।\nअनन्यसाध्यं हि तथाऽपि तद् द्वयं कृतं त्वया तस्य नमोनमस्ते ॥ २१७॥",
            "a": "8",
            "p": 1
        },
        {
            "i": "81218",
            "n": 218,
            "s": "इतीरिते त्वब्जभवेन शूली समाह्वयद् राघवमाहवाय ।\nवरं मदीयं त्वगणय्य रक्षो हतं त्वया तेन रणाय मेहि ॥ २१८॥",
            "a": "8",
            "p": 1
        },
        {
            "i": "81219",
            "n": 219,
            "s": "इतीरितेऽस्त्वित्यभिधाय राघवो धनुः प्रगृह्याऽशु शरं च सन्दधे ।\nविकृष्यमाणे चलिता वसुन्धरा पपात रुद्रोऽपि धराप्रकम्पतः ॥ २१९॥",
            "a": "8",
            "p": 1
        },
        {
            "i": "81220",
            "n": 220,
            "s": "अथोत्थितश्चाऽसुरभाववर्जितः क्षमस्व देवेति ननाम पादयोः ।\nउवाच च त्वद्वशगोऽस्मि सर्वदा प्रसीद मे त्वद्विषयं मनः कुरु ॥ २२०॥",
            "a": "8",
            "p": 1
        },
        {
            "i": "81221",
            "n": 221,
            "s": "अथेन्द्रमुख्याश्च तमूचिरे सुरास्त्वयाऽविताः स्मोऽद्य निशाचराद् वयम् ।\nतथैव सर्वापद एव नस्त्वं प्रपाहि सर्वे भवदीयकाः स्म ॥ २२१॥",
            "a": "8",
            "p": 1
        },
        {
            "i": "81222",
            "n": 222,
            "s": "सीताकृतिं तामथ तत्र चाऽगतां दिव्यच्छलेन प्रणिधाय पावके ।\nकैलासतस्तां पुनरेव चाऽगतां सीतामगृह्णाद्धुतभुक्समर्पिताम् ॥ २२२॥",
            "a": "8",
            "p": 1
        },
        {
            "i": "81223",
            "n": 223,
            "s": "जानन् गिरीशालयगां स सीतां समग्रहीत् पावकसम्प्रदत्ताम् ।\nमुमोद सम्प्राप्य च तां स रामः सा चैव देवी भगवन्तमाप्य ॥ २२३॥",
            "a": "8",
            "p": 1
        },
        {
            "i": "81224",
            "n": 224,
            "s": "अथो गिरेरानयनात् परस्ताद् ये वानरा रावणबाणपीडिताः ।\nतारापिता तान् निरुजश्चकार सुषेणनामा भिषजां वरिष्ठः ॥ २२४॥",
            "a": "8",
            "p": 1
        },
        {
            "i": "81225",
            "n": 225,
            "s": "तदा मृतान् राघव आनिनाय यमक्षयाद् देवगणांश्च सर्वशः ।\nसमन्वजानात् पितरं च तत्र समागतं गन्तुमियेष चाथ ॥ २२५॥",
            "a": "8",
            "p": 1
        },
        {
            "i": "81226",
            "n": 226,
            "s": "विभीषणेनार्पितमारुरोह स पुष्पकं तत्सहितः सवानरः ।\nपुरीं जगामाऽशु निजामयोध्यां पुरो हनूमन्तमथ न्ययोजयत् ॥ २२६॥",
            "a": "8",
            "p": 1
        },
        {
            "i": "81227",
            "n": 227,
            "s": "ददर्श चासौ भरतं हुताशनं प्रवेष्टुकामं जगदीश्वरस्य ।\nअदर्शनात् तं विनिवार्य रामं समागतं चास्य शशंस मारुतिः ॥ २२७॥",
            "a": "8",
            "p": 1
        },
        {
            "i": "81228",
            "n": 228,
            "s": "श्रुत्वा प्रमोदोरुभरः स तेन सहैव पौरैः सहितः समातृकः ।\nशत्रुघ्नयुक्तोऽभिसमेत्य राघवं ननाम बाष्पाकुललोचनाननः ॥ २२८॥",
            "a": "8",
            "p": 1
        },
        {
            "i": "81229",
            "n": 229,
            "s": "उत्थाप्य तं रघुपतिः सस्वजे प्रणयान्वितः ।\nशत्रुघ्नं च तदन्येषु प्रतिपेदे यथावयः ॥ २२९॥",
            "a": "8",
            "p": 1
        },
        {
            "i": "81230",
            "n": 230,
            "s": "पुरीं प्रविश्य मुनिभिः साम्राज्ये चाभिषेचितः ।\nयथोचितं च सम्मान्य सर्वानाहेदमीश्वरः ॥ २३०॥",
            "a": "8",
            "p": 1
        },
        {
            "i": "81231",
            "n": 231,
            "s": "सर्वैर्भवद्भिः सुकृतं विधाय देहं मनोवाक्सहितं मदीयम् ।\nएतावदेवाखिलसद्विधेयं यत् कायवाक्चित्तभवं मदर्चनम् ॥ २३१॥",
            "a": "8",
            "p": 1
        },
        {
            "i": "81232",
            "n": 232,
            "s": "मुक्तिप्रदानात् प्रतिकर्तृता मे सर्वस्य चाथो भवतां भवेत् ।\nहनूमतो न प्रतिकर्तृता स्यात् स्वभावभक्तस्य निरौपधं मे ॥ २३२॥",
            "a": "8",
            "p": 1
        },
        {
            "i": "81233",
            "n": 233,
            "s": "मद्भक्तौ ज्ञानपूर्तावनुपधिकबलप्रोन्नतौ स्थैर्यधैर्य\\- स्वाभाव्याधिक्यतेजःसुमतिदमशमेष्वस्य तुल्यो न कश्चित् ।\nशेषो रुद्रः सुपर्णोऽप्युरुगुणसमितौ नो सहस्रांशतुल्या अस्येत्यस्मान्मदैशं पदमहममुना सार्धमेवोपभोक्ष्ये ॥ २३३॥",
            "a": "8",
            "p": 1
        },
        {
            "i": "81234",
            "n": 234,
            "s": "पूर्वं जिगाय भुवनं दशकन्धरोऽसावब्जोद्भवस्य वरतो नतु तं कदाचित् ।\nकश्चिज्जिगाय पुरुहूतसुतः कपित्वाद् विष्णोर्वरादजयदर्जुन एव चैनम् ॥ २३४॥",
            "a": "8",
            "p": 1
        },
        {
            "i": "81235",
            "n": 235,
            "s": "दत्तो वरो न मनुजान् प्रति वानरांश्च धात्राऽस्य तेन विजितो युधि वालिनैषः ।\nअब्जोद्भवस्य वरमाश्वभिभूय रक्षो जिग्ये त्वहं रणमुखे बलिमाह्वयन्तम् ॥ २३५॥",
            "a": "8",
            "p": 1
        },
        {
            "i": "81236",
            "n": 236,
            "s": "बलेर्द्वारस्थोऽहं वरमस्मै सम्प्रदाय पूर्वं तु ।\nतेन मया रक्षोऽस्तं योजनमयुतं पदाङ्गुल्या ॥ २३६॥",
            "a": "8",
            "p": 1
        },
        {
            "i": "81237",
            "n": 237,
            "s": "पुनश्च युद्धाय समाह्वयन्तं न्यपातयं रावणमेकमुष्टिना ।\nमहाबलोऽहं कपिलाख्यरूपस्त्रिकोटिरूपः पवनश्च मे सुतः ॥ २३७॥",
            "a": "8",
            "p": 1
        },
        {
            "i": "81238",
            "n": 238,
            "s": "आवां स्वशक्त्या जयिनाविति स्म शिवो वरान्मेऽजयदेनमेवम् ।\nज्ञात्वा सुराजेयमिमं हि वव्रे हरो जयेयाहममुं दशाननम् ॥ २३८॥",
            "a": "8",
            "p": 1
        },
        {
            "i": "81239",
            "n": 239,
            "s": "अतः स्वभावाज्जयिनावहं च वायुश्च वायुर्हनुमान् स एषः ।\nअमुष्य हेतोस्तु पुरा हि वायुना शिवेन्द्रपूर्वा अपि काष्ठवत् कृताः ॥ २३९॥",
            "a": "8",
            "p": 1
        },
        {
            "i": "81240",
            "n": 240,
            "s": "अतो हनूमान् पदमेतु धातुर्मदाज्ञया सृष्ट्यवनादि कर्म ।\nमोक्षं च लोकस्य सदैव कुर्वन् मुक्तश्च मुक्तान् सुखयन् प्रवर्तताम् ॥ २४०॥",
            "a": "8",
            "p": 1
        },
        {
            "i": "81241",
            "n": 241,
            "s": "भोगाश्च ये यानि च कर्मजातान्यनाद्यनन्तानि ममेह सन्ति ।\nमदाज्ञया तान्यखिलानि सन्ति धातुः पदे तत् सहभोगनाम ॥ २४१॥",
            "a": "8",
            "p": 1
        },
        {
            "i": "81242",
            "n": 242,
            "s": "एतादृशं मे सहभोजनं ते मया प्रदत्तं हनुमन् सदैव ।\nइतीरितस्तं हनुमान् प्रणम्य जगाद वाक्यं स्थिरभक्तिनम्रः ॥ २४२॥",
            "a": "8",
            "p": 1
        },
        {
            "i": "81243",
            "n": 243,
            "s": "को न्वीश ते पादसरोजभाजां सुदुर्लभोऽर्थेषु चतुर्ष्वपीह ।\nतथाऽपि नाहं प्रवृणोमि भूमन् भवत्पदाम्भोजनिषेवणादृते ॥ २४३॥",
            "a": "8",
            "p": 1
        },
        {
            "i": "81244",
            "n": 244,
            "s": "त्वमेव साक्षात् परमस्वतन्त्रस्त्वमेव साक्षादखिलोरुशक्तिः ।\nत्वमेव चागण्यगुणार्णवः सदा रमाविरिञ्चादिभिरप्यशेषैः ॥ २४४॥",
            "a": "8",
            "p": 1
        },
        {
            "i": "81245",
            "n": 245,
            "s": "समेत्य सर्वेऽपि सदा वदन्तोऽप्यनन्तकालाच्च नवै समाप्नुयुः ।\nगुणांस्त्वदीयान् परिपूर्णसौख्यज्ञानात्मकस्त्वं हि सदाऽतिशुद्धः ॥ २४५॥",
            "a": "8",
            "p": 1
        },
        {
            "i": "81246",
            "n": 246,
            "s": "यस्ते कथासेवक एव सर्वदा सदारतिस्त्वय्यचलैकभक्तिः ।\nस जीवमानो न परः कथञ्चित् तज्जीवनं मेऽस्त्वधिकं समस्तात् ॥ २४६॥",
            "a": "8",
            "p": 1
        },
        {
            "i": "81247",
            "n": 247,
            "s": "प्रवर्द्धतां भक्तिरलं क्षणेक्षणे त्वयीश मे ह्रासविवर्जिता सदा ।\nअनुग्रहस्ते मयि चैवमेव निरौपधौ तौ मम सर्वकामः ॥ २४७॥",
            "a": "8",
            "p": 1
        },
        {
            "i": "81248",
            "n": 248,
            "s": "इतीरितस्तस्य ददौ स तद्द्वयं पदं विधातुं सकलैश्च शोभनम् ।\nसमाश्लिषच्चैनमथाऽर्द्रया धिया यथोचितं सर्वजनानपूजयत् ॥ २४८॥",
            "a": "8",
            "p": 1
        },
        {
            "i": "9101",
            "n": 1,
            "s": "औं ॥ अथाऽप्तराज्यो भगवान् स लक्ष्मणं जगाद राजा तरुणो भवाऽशु ।\nइतीरितस्त्वाह स लक्ष्मणो गुरुं भवत्पदाब्जान्न परं वृणोम्यहम् ॥ १॥",
            "a": "9",
            "p": 1
        },
        {
            "i": "9102",
            "n": 2,
            "s": "न मां भवत्पादनिषेवणैकस्पृहं तदन्यत्र नियोक्तुमर्हति ।\nनहीदृशः कश्चिदनुग्रहः क्वचित् तदेव मे देहि ततः सदैव ॥ २॥",
            "a": "9",
            "p": 1
        },
        {
            "i": "9103",
            "n": 3,
            "s": "इतीरितस्तस्य तदेव दत्त्वा दृढं समाश्लिष्य च राघवः प्रभुः ।\nस यौवराज्यं भरते निधाय जुगोप लोकानखिलान् सधर्मकान् ॥ ३॥",
            "a": "9",
            "p": 1
        },
        {
            "i": "9104",
            "n": 4,
            "s": "प्रशासतीशे पृथिवी बभूव विरिञ्चलोकस्य समा गुणोन्नतौ ।\nजनोऽखिलो विष्णुपरो बभूव न धर्महानिश्च बभूव कस्यचित् ॥ ४॥",
            "a": "9",
            "p": 1
        },
        {
            "i": "9105",
            "n": 5,
            "s": "गुणैश्च सर्वैरुदिताश्च सर्वे यथायथा योग्यतयोच्चनीचाः ।\nसमस्तरोगादिभिरुज्झिताश्च सर्वे सहस्रायुष ऊर्जिता धनैः ॥ ५॥",
            "a": "9",
            "p": 1
        },
        {
            "i": "9106",
            "n": 6,
            "s": "सर्वेऽजरा नित्यबलोपपन्ना यथेष्टसिद्ध्या च सदोपपन्नाः ।\nसमस्तदोषैश्च सदा विहीनाः सर्वे सुरूपाश्च सदा महोत्सवाः ॥ ६॥",
            "a": "9",
            "p": 1
        },
        {
            "i": "9107",
            "n": 7,
            "s": "सर्वे मनोवाक्तनुभिः सदैव विष्णुं यजन्ते नतु कञ्चिदन्यम् ।\nसमस्तरत्नोद्भरिता च पृथ्वी यथेष्टधान्या बहुदुग्धगोमती ॥ ७॥",
            "a": "9",
            "p": 1
        },
        {
            "i": "9108",
            "n": 8,
            "s": "समस्तगन्धाश्च सदाऽतिहृद्या रसा मनोहारिण एव तत्र ।\nशब्दाश्च सर्वे श्रवणातिहारिणः स्पर्शाश्च सर्वे स्पर्शेन्द्रियप्रियाः ॥ ८॥",
            "a": "9",
            "p": 1
        },
        {
            "i": "9109",
            "n": 9,
            "s": "न कस्यचिद् दुःखमभूत् कथञ्चिन्न वित्तहीनश्च बभूव कश्चन ।\nनाधर्मशीलो न च कश्चनाप्रजो न दुष्प्रजो नैव कुभार्यकश्च ॥ ९॥",
            "a": "9",
            "p": 1
        },
        {
            "i": "9110",
            "n": 10,
            "s": "स्त्रियो नचाऽसन् विधवाः कथञ्चिन्न वै पुमांसो विधुरा बभूवुः ।\nनानिष्टयोगश्च बभूव कस्यचिन्नचेष्टहानिर्नच पूर्वमृत्युः ॥ १०॥",
            "a": "9",
            "p": 1
        },
        {
            "i": "9111",
            "n": 11,
            "s": "यथेष्टमाल्याभरणानुलेपना यथेष्टपानाशनवाससोऽखिलाः ।\nबभूवुरीशे जगतां प्रशासति प्रकृष्टधर्मेण जनार्दने नृपे ॥ ११॥",
            "a": "9",
            "p": 1
        },
        {
            "i": "9112",
            "n": 12,
            "s": "स ब्रह्मरुद्रमरुदश्विदिवाकरादिमूर्द्धन्यरत्नपरिघट्टितपादपीठः ।\nनित्यं सुरैः सह नरैरथ वानरैश्च सम्पूज्यमानचरणो रमते रमेशः ॥ १२॥",
            "a": "9",
            "p": 1
        },
        {
            "i": "9113",
            "n": 13,
            "s": "तस्याखिलेशितुरनाद्यनुगैव लक्ष्मीः सीताभिधा त्वरमयत् स्वरतं सुरेशम् ।\nनित्यावियोगिपरमोच्चनिजस्वभावा सौन्दर्यविभ्रमसुलक्षणपूर्वभावा ॥ १३॥",
            "a": "9",
            "p": 1
        },
        {
            "i": "9114",
            "n": 14,
            "s": "रेमे तया स परमः स्वरतोऽपि नित्यं नित्योन्नतप्रमदभारभृतस्वभावः ।\nपूर्णोडुराजसुविराजितसन्निशासु दीप्यन्नशोकवनिकासु सुपुष्पितासु ॥ १४॥",
            "a": "9",
            "p": 1
        },
        {
            "i": "9115",
            "n": 15,
            "s": "गायन्ति चैनमनुरक्तधियः सुकण्ठा गन्धर्वचारणगणाः सह चाप्सरोभिः ।\nतं तुष्टुवुर्मुनिगणाः सहिताः सुरेशै राजान एनमनुयान्ति सदाऽप्रमत्ताः ॥ १५॥",
            "a": "9",
            "p": 1
        },
        {
            "i": "9116",
            "n": 16,
            "s": "एवं त्रयोदशसहस्रमसौ समास्तु पृथ्वीं ररक्ष विजितारिरमोघवीर्यः ।\nआनन्दमिन्दुरिव सन्दधदिन्दिरेशो लोकस्य सान्द्रसुखवारिधिरप्रमेयः ॥ १६॥",
            "a": "9",
            "p": 1
        },
        {
            "i": "9117",
            "n": 17,
            "s": "देव्यां स चाजनयदिन्द्रहुताशनौ द्वौ पुत्रौ यमौ कुशलवौ बलिनौ गुणाढ्यौ ।\nशत्रुघ्नतो लवणमुद्बणबाणदग्धं कृत्वा चकार मधुरां पुरमुग्रवीर्यः ॥ १७॥",
            "a": "9",
            "p": 1
        },
        {
            "i": "9118",
            "n": 18,
            "s": "कोटित्रयं स निजघान तथाऽसुराणां गन्धर्वजन्म भरतेन सतां च धर्मम् ।\nसंशिक्षयन्नयजदुत्तमकल्पकैः स्वं यज्ञैर्भवाजमुखसत्सचिवाश्च यत्र ॥ १८॥",
            "a": "9",
            "p": 1
        },
        {
            "i": "9119",
            "n": 19,
            "s": "अथ शूद्रतपश्चर्यानिहतं विप्रपुत्रकम् ।\nउज्जीवयामास विभुर्हत्वा तं शूद्रतापसम् ॥ १९॥",
            "a": "9",
            "p": 1
        },
        {
            "i": "9120",
            "n": 20,
            "s": "जङ्घनामाऽसुरः पूर्वं गिरिजावरदानतः ।\nबभूव शूद्रः कल्पायुः स लोकक्षयकाम्यया ।\nतपश्चचार दुर्बुद्धिरिच्छन् माहेश्वरं पदम् ॥ २०॥",
            "a": "9",
            "p": 1
        },
        {
            "i": "9121",
            "n": 21,
            "s": "अनन्यवध्यं तं तस्माज्जघान पुरुषोत्तमः ।\nश्वेतदत्तां तथा मालामगस्त्यादाप राघवः ॥ २१॥",
            "a": "9",
            "p": 1
        },
        {
            "i": "9122",
            "n": 22,
            "s": "अनन्नयज्ञकृच्छ्वेतो राजा क्षुद्विनिवर्तनम् ।\nकुर्वन् स्वमांसैर्धात्रोक्तो मालां रामार्थमर्पयत् ।\nअगस्त्याय न साक्षात्तु रामे दद्यादयं नृपः ॥ २२॥",
            "a": "9",
            "p": 1
        },
        {
            "i": "9123",
            "n": 23,
            "s": "क्षुदभावमात्रफलदं न साक्षाद् राघवेऽर्पितम् ।\nक्षुदभावमात्रमाकाङ्क्षन् मामसौ परिपृच्छति ॥ २३॥",
            "a": "9",
            "p": 1
        },
        {
            "i": "9124",
            "n": 24,
            "s": "व्यवधानतस्ततो रामे दद्याच्छवेत इति प्रभुः ।\nमत्वा ब्रह्माऽदिशन्मालां प्रदातुं कुम्भयोनये ॥ २४॥",
            "a": "9",
            "p": 1
        },
        {
            "i": "9125",
            "n": 25,
            "s": "तामगस्त्यकरपल्लवार्पितां भक्त एष मम कुम्भसम्भवः ।\nइत्यवेत्य जगृहे जनार्दनस्तेन संस्तुत उपागमत् पुरम् ॥ २५॥",
            "a": "9",
            "p": 1
        },
        {
            "i": "9126",
            "n": 26,
            "s": "अथ केचिदासुरसुराः सुराणका इत्युरुप्रथितपौरुषाः पुरा ।\nते तपः सुमहदास्थिता विभुं पद्मसम्भवमवेक्ष्य चोचिरे ॥ २६॥",
            "a": "9",
            "p": 1
        },
        {
            "i": "9127",
            "n": 27,
            "s": "भूरिपापकृतिनोऽपि निश्चयान्मुक्तिमाप्नुम उदारसद्गुण ।\nइत्युदीरितमजोऽवधार्य तत् प्राह च प्रहसिताननः प्रभुः ॥ २७॥",
            "a": "9",
            "p": 1
        },
        {
            "i": "9128",
            "n": 28,
            "s": "यावदेव रमया रमेश्वरं नो वियोजयथ सद्गुणार्णवम् ।\nतावदुच्चमपि दुष्कृतं भवन्मोक्षमार्गपरिपन्थि नो भवेत् ॥ २८॥",
            "a": "9",
            "p": 1
        },
        {
            "i": "9129",
            "n": 29,
            "s": "इत्युदीरितमवेत्य तेऽसुराः क्षिप्रमोक्षगमनोत्सुकाः क्षितौ ।\nसाधनोपचयकाङ्क्षिणो हरौ शासति क्षितिमशेषतोऽभवन् ॥ २९॥",
            "a": "9",
            "p": 1
        },
        {
            "i": "9130",
            "n": 30,
            "s": "ताननादिकृतदोषसञ्चयैर्मोक्षमार्गगतियोग्यतोज्झितान् ।\nमैथिलस्य तनया व्यचालयन्मायया स्वतनुवा स्वमार्गतः ॥ ३०॥",
            "a": "9",
            "p": 1
        },
        {
            "i": "9131",
            "n": 31,
            "s": "आज्ञयैव हि हरेस्तु मायया मोहितास्तु दितिजा व्यनिन्दयन् ।\nराघवं निशिचराहृतां पुनर्जानकीं जगृह इत्यनेकशः ॥ ३१॥",
            "a": "9",
            "p": 1
        },
        {
            "i": "9132",
            "n": 32,
            "s": "ब्रह्मवाक्यमृतमेव कारयन् पातयंस्तमसि चान्ध आसुरान् ।\nनित्यमेव सहितोऽपि सीतया सोऽज्ञसाक्षिकमभूद् वियुक्तवत् ॥ ३२॥",
            "a": "9",
            "p": 1
        },
        {
            "i": "9133",
            "n": 33,
            "s": "तेन चान्धतम ईयुरासुरा यज्ञमाह्वयदसौ च मैथिलीम् ।\nतत्र भूमिशपथच्छलान्नृणां दृष्टिमार्गमपहाय सा स्थिता ॥ ३३॥",
            "a": "9",
            "p": 1
        },
        {
            "i": "9134",
            "n": 34,
            "s": "गुरुं हि जगतो विष्णुर्ब्रह्माणमसृजत् स्वयम् ।\nतेन तद्वचनं सत्सु नानृतं कुरुते क्वचित् ॥ ३४॥",
            "a": "9",
            "p": 1
        },
        {
            "i": "9135",
            "n": 35,
            "s": "नासत्स्वप्यनृतं कुर्याद् वचनं पारलौकिकम् ।\nऐहिकं त्वसुरेष्वेव क्वचिद्धन्ति जनार्दनः ॥ ३५॥",
            "a": "9",
            "p": 1
        },
        {
            "i": "9136",
            "n": 36,
            "s": "निजाधिक्यस्य विज्ञप्त्यै क्वचिद् वायुस्तदाज्ञया ।\nहन्ति ब्रह्मत्वमात्मीयमद्धा ज्ञापयितुं प्रभुः ॥ ३६॥",
            "a": "9",
            "p": 1
        },
        {
            "i": "9137",
            "n": 37,
            "s": "नान्यः कश्चित् तद्वराणां शापानामप्यतिक्रमी ।\nअयोग्येषु तु रुद्रादिवाक्यं तौ कुरुतो मृषा ।\nएकदेशेन सत्यं तु योग्येष्वपि कदाचन ॥ ३७॥",
            "a": "9",
            "p": 1
        },
        {
            "i": "9138",
            "n": 38,
            "s": "न विष्णोर्वचनं क्वापि मृषा भवति कस्यचित् ।\nएतदर्थोऽवतारश्च विष्णोर्भवति सर्वदा ॥ ३८॥",
            "a": "9",
            "p": 1
        },
        {
            "i": "9139",
            "n": 39,
            "s": "प्रविश्य भूमौ सा देवी लोकदृष्ट्यनुसारतः ।\nरेमे रामेणावियुक्ता भास्करेण प्रभा यथा ॥ ३९॥",
            "a": "9",
            "p": 1
        },
        {
            "i": "9140",
            "n": 40,
            "s": "एवं रमालाळितपादपल्लवः पुनः स यज्ञैश्च यजन् स्वमेव ।\nवराश्वमेधादिभिराप्तकामो रेमेऽभिरामो नृपतीन् विशिक्षयन् ॥ ४०॥",
            "a": "9",
            "p": 1
        },
        {
            "i": "9141",
            "n": 41,
            "s": "रामस्य दृश्या त्वन्येषामदृश्या जनकात्मजा ।\nभूमिप्रवेशादूर्ध्वं सा रेमे सप्तशतं समाः ॥ ४१॥",
            "a": "9",
            "p": 1
        },
        {
            "i": "9142",
            "n": 42,
            "s": "एवं विधान्यगणितानि जनार्दनस्य रामावतारचरितानि तदन्यपुम्भिः ।\nशक्यानि नैव मनसाऽपि हि तानि कर्तुं ब्रह्मेशशेषपुरुहूतमुखैः सुरैश्च ॥ ४२॥",
            "a": "9",
            "p": 1
        },
        {
            "i": "9143",
            "n": 43,
            "s": "तस्यैवमब्जभवलोकसमामिमां क्ष्मां कृत्वाऽनुशासत उदीक्ष्य गुणान् धरायाः ।\nवैशेष्यमात्मसदनस्य हि काङ्क्षमाणा वृन्दारकाः कमलजं प्रति तच्छशंसुः ॥ ४३॥",
            "a": "9",
            "p": 1
        },
        {
            "i": "9144",
            "n": 44,
            "s": "आमन्त्र्य तैः सह विभुर्भगवत्प्रयाणं स्वीयाय सद्मन इयेष दिदेश चैव ।\nरुद्रं स्वलोकगमनाय रघूत्तमस्य सम्प्रार्थने स च समेत्य विभुं ययाचे ॥ ४४॥",
            "a": "9",
            "p": 1
        },
        {
            "i": "9145",
            "n": 45,
            "s": "एकान्तमेत्य रघुपेण समस्तकालो रुद्रो जगाद वचनं जगतो विधातुः ।\nवैशेष्यमात्मभवनस्य हि काङ्क्षमाणास्त्वामर्थयन्ति विबुधाः सहिता विधात्रा ॥ ४५॥",
            "a": "9",
            "p": 1
        },
        {
            "i": "9146",
            "n": 46,
            "s": "पुत्रस्तवेश कमलप्रभवस्तथाऽहं पौत्रस्तु पौत्रकवचो यदपि ह्ययोग्यम् ।\nसम्भावयन्ति गुणिनस्तदहं ययाचे गन्तुं स्वसद्म नतिपूर्वमितो भवन्तम् ॥ ४६॥",
            "a": "9",
            "p": 1
        },
        {
            "i": "9147",
            "n": 47,
            "s": "यत्कार्यसाधनकृते विबुधार्थितस्त्वं प्रादुश्चकर्थ निजरूपमशेषमेव ।\nतत् साधितं हि भवता तदितः स्वधाम क्षिप्रं प्रयाहि हर्षं विबुधेषु कुर्वन् ॥ ४७॥",
            "a": "9",
            "p": 1
        },
        {
            "i": "9148",
            "n": 48,
            "s": "औंइत्युवाच भगवांस्तदशेषमेव श्रुत्वा रहस्यथ तनुस्त्वपरा हरस्य ।\nदुर्वासनामयुगिहाऽगमदाशु राम मां भोजय क्षुधितमित्यसकृद् ब्रुवाणा ॥ ४८॥",
            "a": "9",
            "p": 1
        },
        {
            "i": "9149",
            "n": 49,
            "s": "सिद्धं न देयमथ साध्यमपीति वाचं श्रुत्वाऽस्य वाक्समयजातमुरु स्वहस्तात् ।\nअन्नं चतुर्गुणमदादमृतोपमानं रामस्तदाप्य बुभुजेऽथ मुनिः सुतुष्टः ॥ ४९॥",
            "a": "9",
            "p": 1
        },
        {
            "i": "9150",
            "n": 50,
            "s": "तृप्तो ययौ च सकलान् प्रति कोपयानः कश्चिन्न मेऽर्थितवरं प्रतिदातुमीशः ।\nएवम्प्रतिज्ञक ऋषिः स हि तत्प्रतिज्ञां मोघां चकार भगवान् नतु कश्चिदन्यः ॥ ५०॥",
            "a": "9",
            "p": 1
        },
        {
            "i": "9151",
            "n": 51,
            "s": "कुन्ती तु तस्य हि मुनेर्वरतोऽजयत् तु रामः स कृष्णतनुवा स्वबलाज्जिगाय ।\nतस्मिञ्छिवे प्रतिगते मुनिरूपके च याहीति लक्ष्मणमुवाच रमापतिः सः ॥ ५१॥",
            "a": "9",
            "p": 1
        },
        {
            "i": "9152",
            "n": 52,
            "s": "एकान्ते तु यदा रामश्चक्रे रुद्रेण संविदम् ।\nद्वारपालं स कृतवांस्तदा लक्ष्मणमेव सः ॥ ५२॥",
            "a": "9",
            "p": 1
        },
        {
            "i": "9153",
            "n": 53,
            "s": "यद्यत्र प्रविशेत् कश्चिद्धन्मि त्वेति वचो ब्रुवन् ।\nतदन्तराऽऽगतमृषिं दृष्ट्वाऽमन्यत लक्ष्मणः ॥ ५३॥",
            "a": "9",
            "p": 1
        },
        {
            "i": "9154",
            "n": 54,
            "s": "दुर्वाससः प्रतिज्ञा तु रामं प्राप्यैव भज्यताम् ।\nअन्यथा त्वयशो रामे करोत्येष मुनिर्ध्रुवम् ॥ ५४॥",
            "a": "9",
            "p": 1
        },
        {
            "i": "9155",
            "n": 55,
            "s": "राघवो घ्नन्नपि तु मां करोत्येव दयां मयि ।\nइति मत्वा ददौ मार्गं स तु दुर्वाससे तदा ॥ ५५॥",
            "a": "9",
            "p": 1
        },
        {
            "i": "9156",
            "n": 56,
            "s": "स्वलोकगमनाकाङ्क्षी स्वयमेव तु राघवः ।\nइयं प्रतिज्ञा हेतुः स्यादिति हन्मीति सोऽकरोत् ॥ ५६॥",
            "a": "9",
            "p": 1
        },
        {
            "i": "9157",
            "n": 57,
            "s": "अत्यन्तबन्धुनिधनं त्याग एवेति चिन्तयन् ।\nयाहि स्वलोकमचिरादित्युवाच स लक्ष्मणम् ॥ ५७॥",
            "a": "9",
            "p": 1
        },
        {
            "i": "9158",
            "n": 58,
            "s": "इत्युक्तः स ययौ जगद्भवभयध्वान्तच्छिदं राघवं ध्यायन्नाप च तत्पदं दशशतैर्युक्तो मुखाम्भोरुहैः ।\nआसिच्छेषमहाफणी मुसलभृद् दिव्याकृतिर्लाङ्गली पर्यङ्कत्वमवाप यो जलनिधौ विष्णोः शयानस्य च ॥ ५८॥",
            "a": "9",
            "p": 1
        },
        {
            "i": "9159",
            "n": 59,
            "s": "अथ राघवः स्वभवनोपगतौ विदधे मतिं सह जनैरखिलैः ।\nसमघोषयच्च य इहेच्छति तत् पदमक्षयं सपदि मैत्वितिसः ॥ ५९॥",
            "a": "9",
            "p": 1
        },
        {
            "i": "9160",
            "n": 60,
            "s": "श्रुत्वा तु तद् य इह मोक्षपदेच्छवस्ते सर्वे समाययुरथाऽतृणमापिपीलम् ।\nरामाज्ञया गमनशक्तिरभूत् तृणादेर्ये तत्र दीर्घभविनो नहि ते तदैच्छन् ॥ ६०॥",
            "a": "9",
            "p": 1
        },
        {
            "i": "9161",
            "n": 61,
            "s": "संस्थापयामास कुशं स्वराज्ये तैः साकमेव च लवं युवराजमीशः ।\nसंस्थाप्य वालितनयं कपिराज्य आशु सूर्यात्मजोऽपि रघुवीरसमीपमायात् ॥ ६१॥",
            "a": "9",
            "p": 1
        },
        {
            "i": "9162",
            "n": 62,
            "s": "अथाऽह वायुनन्दनं स राघवः समाश्लिषन् ।\nतवाहमक्षगोचरः सदा भवामि नान्यथा ॥ ६२॥",
            "a": "9",
            "p": 1
        },
        {
            "i": "9163",
            "n": 63,
            "s": "त्वया सदा महत् तपः सुकार्यमुत्तमोत्तमम् ।\nतदेव मे महत् प्रियं चिरं तपस्त्वया कृतम् ॥ ६३॥",
            "a": "9",
            "p": 1
        },
        {
            "i": "9164",
            "n": 64,
            "s": "दशास्यकुम्भकर्णकौ यथा सुशक्तिमानपि ।\nजघन्थ न प्रियाय मे तथैव जीव कल्पकम् ॥ ६४॥",
            "a": "9",
            "p": 1
        },
        {
            "i": "9165",
            "n": 65,
            "s": "पयोब्धिमध्यगं च मे सुसद्म चान्यदेव वा ।\nयथेष्टतो गमिष्यसि स्वदेहसंयुतोऽपि सन् ॥ ६५॥",
            "a": "9",
            "p": 1
        },
        {
            "i": "9166",
            "n": 66,
            "s": "यथेष्टभोगसंयुतः सुरेशगायकादिभिः ।\nसमीड्यमानसद्यशा रमस्व मत्पुरः सदा ॥ ६६॥",
            "a": "9",
            "p": 1
        },
        {
            "i": "9167",
            "n": 67,
            "s": "तवेप्सितं न किञ्चन क्वचित् कुतश्चिदेव वा ।\nमृषा भवेत् प्रियश्च मे पुनःपुनर्भविष्यसि ॥ ६७॥",
            "a": "9",
            "p": 1
        },
        {
            "i": "9168",
            "n": 68,
            "s": "इतीरितो मरुत्सुतो जगाद विश्वनायकम् ।\nविधेहि पादपङ्कजे तवेश भक्तिमुत्तमाम् ॥ ६८॥",
            "a": "9",
            "p": 1
        },
        {
            "i": "9169",
            "n": 69,
            "s": "सदा प्रवर्द्धमानया तया रमेऽहमञ्जसा ।\nसमस्तजीवसञ्चयात् सदाऽधिका हि मेऽस्तु सा ॥ ६९॥",
            "a": "9",
            "p": 1
        },
        {
            "i": "9170",
            "n": 70,
            "s": "नमो नमो नमो नमो नतोऽस्मि ते सदा पदम् ।\nसमस्तसद्गुणोच्छ्रितं नमामि ते पदं पुनः ॥ ७०॥",
            "a": "9",
            "p": 1
        },
        {
            "i": "9171",
            "n": 71,
            "s": "इतीरिते तथेति तं जगाद पुष्करेक्षणः ।\nजगाम धामा चाऽत्मनस्तृणादिना सहैव सः ॥ ७१॥",
            "a": "9",
            "p": 1
        },
        {
            "i": "9172",
            "n": 72,
            "s": "खगा मृगास्तृणादयः पिपीलिकाश्च गर्दभाः ।\nतदाऽऽसुरुत्तमा यतो नृवानरास्तु किं पुनः ॥ ७२॥",
            "a": "9",
            "p": 1
        },
        {
            "i": "9173",
            "n": 73,
            "s": "सदैव रामभावनाः सदा सुतत्त्ववेदिनः ।\nयतोऽभवंस्ततस्तु ते ययुः पदं हरेस्तदा ॥ ७३॥",
            "a": "9",
            "p": 1
        },
        {
            "i": "9174",
            "n": 74,
            "s": "' स तैः समावृतो विभुर्ययौ दिशं तदोत्तराम् ।\nअनन्तसूर्यदीधितिर्दुरन्तसद्गुणार्णवः' ॥ ७४॥ (भा\\.पु\\. ५\\.९\\.१८)",
            "a": "9",
            "p": 1
        },
        {
            "i": "9175",
            "n": 75,
            "s": "सहस्रसूर्यमण्डलज्वलत्किरीटमूर्द्धजः ।\nसुनीलकुन्तळावृतामितेन्दुकान्तसन्मुखः ॥ ७५॥",
            "a": "9",
            "p": 1
        },
        {
            "i": "9176",
            "n": 76,
            "s": "सुरक्तपद्मलोचनः सुविद्युदाभकुण्डलः ।\nसुहासविद्रुमाधरः समस्तवेदवाग्रसः ॥ ७६॥",
            "a": "9",
            "p": 1
        },
        {
            "i": "9177",
            "n": 77,
            "s": "दिवाकरौघकौस्तुभप्रभासकोरुकन्धरः ।\nसुपीवरोन्नतोरुसज्जगद्भरांसयुग्मकः ॥ ७७॥",
            "a": "9",
            "p": 1
        },
        {
            "i": "9178",
            "n": 78,
            "s": "सुवृत्तदीर्घपीवरोल्लसद्भुजद्वयाङ्कितः ।\nजगद् विमथ्य सम्भृतः शरोऽस्य दक्षिणे करे ॥ ७८॥",
            "a": "9",
            "p": 1
        },
        {
            "i": "9179",
            "n": 79,
            "s": "स्वयं स तेन निर्मितो हतौ मधुश्च कैटभः ।\nशरेण तेन विष्णुना ददौ च लक्ष्मणानुजे ॥ ७९॥",
            "a": "9",
            "p": 1
        },
        {
            "i": "9180",
            "n": 80,
            "s": "स शत्रुसूदनोऽवधीन्मधोः सुतं रसाह्वयम् ।\nशरेण येन चाकरोत् पुरीं च माधुराभिधाम् ॥ ८०॥",
            "a": "9",
            "p": 1
        },
        {
            "i": "9181",
            "n": 81,
            "s": "समस्तसारसम्भवं शरं दधार तं करे ।\nस वामबाहुना धनुर्दधार शार्ङ्गसञ्ज्ञितम् ॥ ८१॥",
            "a": "9",
            "p": 1
        },
        {
            "i": "9182",
            "n": 82,
            "s": "उदारबाहुभूषणः शुभाङ्गदः सकङ्कणः ।\nमहाङ्गुलीयभूषितः सुरक्तसत्कराम्बुजः ॥ ८२॥",
            "a": "9",
            "p": 1
        },
        {
            "i": "9183",
            "n": 83,
            "s": "अनर्घरत्नमालया वनाख्यया च मालया ।\nविलासिविस्तृतोरसा बभार च श्रियं प्रभुः ॥ ८३॥",
            "a": "9",
            "p": 1
        },
        {
            "i": "9184",
            "n": 84,
            "s": "स भूतिवत्सभूषणस्तनूदरे वलित्रयी ।\nउदारमध्यभूषणोल्लसत्तटित्प्रभाम्बरः ॥ ८४॥",
            "a": "9",
            "p": 1
        },
        {
            "i": "9185",
            "n": 85,
            "s": "करीन्द्रसत्करोरुयुक् सुवृत्तजानुमण्डलः ।\nक्रमाल्पवृत्तजङ्घकः सुरक्तपादपल्लवः ॥ ८५॥",
            "a": "9",
            "p": 1
        },
        {
            "i": "9186",
            "n": 86,
            "s": "लसद्धरिन्मणिद्युती रराज राघवोऽधिकम् ।\nअसङ्ख्यसत्सुखार्णवः समस्तशक्तिसत्तनुः ॥ ८६॥",
            "a": "9",
            "p": 1
        },
        {
            "i": "9187",
            "n": 87,
            "s": "ज्ञानं नेत्राब्जयुग्मान्मुखवरकमलात् सर्ववेदार्थसारां\\- स्तन्वा ब्रह्माण्डबाह्यान्तरमधिकरुचा भासयन् भासुरास्यः ।\nसर्वाभीष्टाभये च स्वकरवरयुगेनार्थिनामादधानः प्रायाद् देवाधिदेवः स्वपदमभिमुखश्चोत्तराशां विशोकाम् ॥ ८७॥",
            "a": "9",
            "p": 1
        },
        {
            "i": "9188",
            "n": 88,
            "s": "दघ्रे च्छत्रं हनूमान् स्रवदमृतमयं पूर्णचन्द्रायुताभं सीता सैवाखिलाक्ष्णां विषयमुपगता श्रीरिति ह्रीरथैका ।\nद्वेधा भूत्वा दधार व्यजनमुभयतः पूर्णचन्द्रांशुगौरं प्रोद्यद्भास्वत्प्रभाभा सकलगुणतनुर्भूषिता भूषणैः स्वैः ॥ ८८॥",
            "a": "9",
            "p": 1
        },
        {
            "i": "9189",
            "n": 89,
            "s": "साक्षाच्चक्रतनुस्तथैव भरतश्चक्रं दधद् दक्षिणे\\- नाऽयात् सव्यत एव शङ्खवरभृच्छङ्खात्मकः शत्रुहा ।\nअग्रे ब्रह्मपुरोगमाः सुरगणा वेदाश्च सोङ्कारकाः पश्चात् सर्वजगज्जगाम रघुपं यान्तं निजं धाम तम् ॥ ८९॥",
            "a": "9",
            "p": 1
        },
        {
            "i": "9190",
            "n": 90,
            "s": "तस्य सूर्यसुतपूर्ववानरा दक्षिणेन मनुजास्तु सव्यतः ।\nरामजन्मचरितानि तस्य ते कीर्तयन्त उचथैर्द्रुतं ययुः ॥ ९०॥",
            "a": "9",
            "p": 1
        },
        {
            "i": "9191",
            "n": 91,
            "s": "गन्धर्वैर्गीयमानो विबुधमुनिगणैरब्जसम्भूतिपूर्वै\\- र्वेदोदारार्थवाग्भिः प्रणिहितसुमनः सर्वदा स्तूयमानः ।\nसर्वैर्भूतैश्च भक्त्या स्वनिमिषनयनैः कौतुकाद् वीक्ष्यमाणः प्रायाच्छेषगरुत्मदादिकनिजैः संसेवितः स्वं पदम् ॥ ९१॥",
            "a": "9",
            "p": 1
        },
        {
            "i": "9192",
            "n": 92,
            "s": "ब्रह्मरुद्रगरुडैः सशेषकैः प्रोच्यमानसुगुणोरुविस्तरः ।\nआरुरोह विभुरम्बरं शनैस्ते च दिव्यवपुषोऽभवंस्तदा ॥ ९२॥",
            "a": "9",
            "p": 1
        },
        {
            "i": "9193",
            "n": 93,
            "s": "अथ ब्रह्मा हरिं स्तुत्वा जगादेदं वचो विभुम् ।\nत्वदाज्ञया मया दत्तं स्थानं दशरथस्य हि ॥ ९३॥",
            "a": "9",
            "p": 1
        },
        {
            "i": "9194",
            "n": 94,
            "s": "मात्Qणां चापि तल्लोकस्त्वयुताब्दादितोऽग्रतः ।\nअनर्हायास्त्वयाऽऽज्ञप्ता कैकेय्या अपि सद्गतिः ।\nसूत्वा तु भरतं नैषा गच्छेत निरयानिति ॥ ९४॥",
            "a": "9",
            "p": 1
        },
        {
            "i": "9195",
            "n": 95,
            "s": "तथाऽपि सा यदावेशाच्चकार त्वय्यशोभनम् ।\nनिकृतिर्नाम सा क्षिप्ता मया तमसि शाश्वते ॥ ९५॥",
            "a": "9",
            "p": 1
        },
        {
            "i": "9196",
            "n": 96,
            "s": "कैकयी तु चलान् लोकान् प्राप्ता नैवाचलान् क्वचित् ।\nपश्चाद् भक्तिमती यस्मात् त्वयि सा युक्तमेव तत् ॥ ९६॥",
            "a": "9",
            "p": 1
        },
        {
            "i": "9197",
            "n": 97,
            "s": "मन्थरा तु तमस्यन्धे पातिता दुष्टचारिणी ।\nसीतार्थं येऽप्यनिन्दंस्त्वां तेऽपि याता महत् तमः ॥ ९७॥",
            "a": "9",
            "p": 1
        },
        {
            "i": "9198",
            "n": 98,
            "s": "प्रायशो राक्षसाश्चैव त्वयि कृष्णत्वमागते ।\nशेषा यास्यन्ति तच्छेषा अष्टाविंशे कलौ युगे ।\nगते चतुस्सहस्राब्दे तमोगास्त्रिशतोत्तरे ॥ ९८॥",
            "a": "9",
            "p": 1
        },
        {
            "i": "9199",
            "n": 99,
            "s": "अथ ये त्वत्पदाम्भोजमकरन्दैकलिप्सवः ।\nत्वया सहाऽगतास्तेषां विधेहि स्थानमुत्तमम् ॥ ९९॥",
            "a": "9",
            "p": 1
        },
        {
            "i": "91100",
            "n": 100,
            "s": "अहं भवः सुरेशाद्याः किङ्कराः स्म तवेश्वर ।\nयच्च कार्यमिहास्माभिस्तदप्याज्ञापयाऽशु नः ॥ १००॥",
            "a": "9",
            "p": 1
        },
        {
            "i": "91101",
            "n": 101,
            "s": "इत्युदीरितमाकर्ण्य शतानन्देन राघवः ।\nजगाद भावगम्भीरसुस्मिताधरपल्लवः ॥ १०१॥",
            "a": "9",
            "p": 1
        },
        {
            "i": "91102",
            "n": 102,
            "s": "जगद्गुरुत्वमादिष्टं मया ते कमलोद्भव ।\nगुर्वादेशानुसारेण मयाऽऽदिष्टा च सद्गतिः ॥ १०२॥",
            "a": "9",
            "p": 1
        },
        {
            "i": "91103",
            "n": 103,
            "s": "अतस्त्वया प्रदेया हि लोका एषां मदाज्ञया ।\nहृदि स्थितं च जानासि त्वमेवैकः सदा मम ॥ १०३॥",
            "a": "9",
            "p": 1
        },
        {
            "i": "91104",
            "n": 104,
            "s": "इतीरितो हरेर्भावविज्ञानी कञ्जसम्भवः ।\nपिपीलिकातृणान्तानां ददौ लोकाननुत्तमान् ।\nवैष्णवान् सन्ततत्वाच्च नाम्ना सान्तानिकान् विभुः ॥ १०४॥",
            "a": "9",
            "p": 1
        },
        {
            "i": "91105",
            "n": 105,
            "s": "ते जरामृतिहीनाश्च सर्वदुःखविवर्जिताः ।\nसंसारमुक्ता न्यवसंस्तत्र नित्यसुखाधिकाः ॥ १०५॥",
            "a": "9",
            "p": 1
        },
        {
            "i": "91106",
            "n": 106,
            "s": "ये तु देवा इहोद्भूता नृवानरशरीरिणः ।\nते सर्वे स्वांशितामापुस्तन्मैन्दविविदावृते ॥ १०६॥",
            "a": "9",
            "p": 1
        },
        {
            "i": "91107",
            "n": 107,
            "s": "असुरावेशतस्तौ तु न राममनुजग्मतुः ।\nपीतामृतौ पुरा यस्मान्मम्रतुर्नच तौ तदा ॥ १०७॥",
            "a": "9",
            "p": 1
        },
        {
            "i": "91108",
            "n": 108,
            "s": "तयोश्च तपसा तुष्टश्चक्रे तावजरामरौ ।\nपुरा स्वयम्भूस्तेनोभौ दर्पादमृतमन्थने ।\nप्रसँह्यापिबतां देवैर्देवांशत्वादुपेक्षितौ ॥ १०८॥",
            "a": "9",
            "p": 1
        },
        {
            "i": "91109",
            "n": 109,
            "s": "पीतामृतेषु देवेषु युद्ध्यमानेषु दानवैः ।\nतैर्दत्तमात्महस्ते ते रक्षायै पीतमाशु तत् ।\nतस्माद् दोषादापतुस्तावासुरं भावमूर्जितम् ॥ १०९॥",
            "a": "9",
            "p": 1
        },
        {
            "i": "91110",
            "n": 110,
            "s": "अङ्गदः कालतस्त्यक्त्वा देहमाप निजां तनुम् ।\nरामाज्ञयैव कुर्वाणो राज्यं कुशसमन्वितः ॥ ११०॥",
            "a": "9",
            "p": 1
        },
        {
            "i": "91111",
            "n": 111,
            "s": "विभीषणश्च धर्मात्मा राघवाज्ञापुरस्कृतः ।\nसेनापतिर्धनेशस्य कल्पमावीत् स राक्षसान् ॥ १११॥",
            "a": "9",
            "p": 1
        },
        {
            "i": "91112",
            "n": 112,
            "s": "रामाज्ञया जाम्बवांश्च न्यवसत् पृथिवीतळे ।\nउत्पत्त्यर्थं जाम्बवत्यास्तदर्थं सुतपश्चरन् ॥ ११२॥",
            "a": "9",
            "p": 1
        },
        {
            "i": "91113",
            "n": 113,
            "s": "अथो रघूणां प्रवरः सुरार्चितः स्वयैकतन्वा न्यवसत् सुरालये ।\nद्वितीयया ब्रह्मसदस्यधीश्वरस्तेनार्चितोऽथापरया निजालये ॥ ११३॥",
            "a": "9",
            "p": 1
        },
        {
            "i": "91114",
            "n": 114,
            "s": "तृतीयरूपेण निजं पदं प्रभुं व्रजन्तमुच्चैरनुगम्य देवताः ।\nअगम्यमर्यादमुपेत्य च क्रमाद् विलोकयन्तोऽअतिविदूरतोऽस्तुवन् ॥ ११४॥",
            "a": "9",
            "p": 1
        },
        {
            "i": "91115",
            "n": 115,
            "s": "ब्रह्मा मरुन्मारुतसूनुरीशः शेषो गरुत्मान् हरिजः शक्रकाद्याः ।\nक्रमादनुव्रज्य तु राघवस्य शिरस्यथाऽज्ञां प्रणिधाय निर्ययुः ॥ ११५॥",
            "a": "9",
            "p": 1
        },
        {
            "i": "91116",
            "n": 116,
            "s": "स्वंस्वं च सर्वे सदनं सुरा ययुः पुरन्दराद्याश्च विरिञ्चपूर्वकाः ।\nमरुत्सुतोऽथो बदरीमवाप्य नारायणस्यैव पदं सिषेवे ॥ ११६॥",
            "a": "9",
            "p": 1
        },
        {
            "i": "91117",
            "n": 117,
            "s": "समस्तशास्त्रोद्भरितं हरेर्वचो मुदा तदा श्रोत्रपुटेन सम्भरन् ।\nवदंश्च तत्त्वं विबुधर्षभाणां सदा मुनीनां च सुखं ह्युवास ॥ ११७॥",
            "a": "9",
            "p": 1
        },
        {
            "i": "91118",
            "n": 118,
            "s": "रामाज्ञया किम्पुरुषेषु राज्यं चकार रूपेण तथाऽपरेण ।\nरूपैस्तथाऽन्यैश्च समस्तसद्मन्युवास विष्णोः सततं यथेष्टम् ॥ ११८॥",
            "a": "9",
            "p": 1
        },
        {
            "i": "91119",
            "n": 119,
            "s": "इत्थं स गायञ्छतकोटिविस्तरं रामायणं भारतपञ्चरात्रम् ।\nवेदांश्च सर्वान् सहितब्रह्मसूत्रान् व्याचक्षाणो नित्यसुखोद्भरोऽभूत् ॥ ११९॥",
            "a": "9",
            "p": 1
        },
        {
            "i": "91120",
            "n": 120,
            "s": "रामोऽपि सार्द्धं पवमानात्मजेन स सीतया लक्ष्मणपूर्वकैश्च ।\nतथा गरुत्मत्प्रमुखैश्च पार्षदैः संसेव्यमानो न्यवसत् पयोब्धौ ॥ १२०॥",
            "a": "9",
            "p": 1
        },
        {
            "i": "91121",
            "n": 121,
            "s": "कदाचिदीशः सकलावतारानेकं विधायाहिपतौ च शेते ।\nपृथक् च संव्यूह्य कदाचिदिच्छया रेमे रमेशोऽमितसद्गुणार्णवः ॥ १२१॥",
            "a": "9",
            "p": 1
        },
        {
            "i": "91122",
            "n": 122,
            "s": "इत्यशेषपुराणेभ्यः पञ्चरात्रेभ्य एव च ।\nभारताच्चैव वेदेभ्यो महारामायणादपि ॥ १२२॥",
            "a": "9",
            "p": 1
        },
        {
            "i": "91123",
            "n": 123,
            "s": "परस्परविरोधस्य हानान्निर्णीय तत्त्वतः ।\nयुक्त्या बुद्धिबलाच्चैव विष्णोरेव प्रसादतः ॥ १२३॥",
            "a": "9",
            "p": 1
        },
        {
            "i": "91124",
            "n": 124,
            "s": "बहुकल्पानुसारेण मयेयं सत्कथोदिता ।\nनैकग्रन्थाश्रयात् तस्मान्नाऽशङ्क्याऽत्र विरुद्धता ॥ १२४॥",
            "a": "9",
            "p": 1
        },
        {
            "i": "91125",
            "n": 125,
            "s": "क्वचिन्मोहायासुराणां व्यत्यासः प्रतिलोमता ।\nउक्ता ग्रन्थेषु तस्माद्धि निर्णयोऽयं कृतो मया ॥ १२५॥",
            "a": "9",
            "p": 1
        },
        {
            "i": "91126",
            "n": 126,
            "s": "एवं च वक्ष्यमाणेषु नैवाऽशङ्क्या विरुद्धता ।\nसर्वकल्पसमश्चायं पारावर्यक्रमः सदा ॥ १२६॥",
            "a": "9",
            "p": 1
        },
        {
            "i": "91127",
            "n": 127,
            "s": "पुंव्यत्यासेन चोक्तिः स्यात् पुराणादिषु कुत्रचित् ।\nकृष्णामाह यथा कृष्णो धनञ्जयशरैर्हतान् ।\nशतं दुर्योधनादींस्ते दर्शयिष्य इति प्रभुः ॥ १२७॥",
            "a": "9",
            "p": 1
        },
        {
            "i": "91128",
            "n": 128,
            "s": "भीमसेनहतास्ते हि ज्ञायन्ते बहुवाक्यतः ।\nविस्तारे भीमनिहताः सङ्क्षेपेऽर्जुनपातिताः ।\nउच्यन्ते बहवश्चान्ये पुंव्यत्याससमाश्रयात् ॥ १२८॥",
            "a": "9",
            "p": 1
        },
        {
            "i": "91129",
            "n": 129,
            "s": "विस्तारे कृष्णनिहता बलभद्रहता इति ।\nउच्यन्ते च क्वचित् कालव्यत्यासोऽपि क्वचिद् भवेत् ॥ १२९॥",
            "a": "9",
            "p": 1
        },
        {
            "i": "91130",
            "n": 130,
            "s": "यथा सुयोधनं भीमः प्राहसत् कृष्णसन्निधौ ।\nइति वाक्येषु बहुषु ज्ञायते निर्णयादपि ।\nअनिर्णये तु कृष्णस्य पूर्वमुक्ता गतिस्ततः ॥ १३०॥",
            "a": "9",
            "p": 1
        },
        {
            "i": "91131",
            "n": 131,
            "s": "व्यत्यासास्त्वेवमाद्याश्च प्रातिलोम्यादयस्तथा ।\nदृश्यन्ते भारताद्येषु लक्षणग्रन्थतश्च ते ।\nज्ञायन्ते बहुभिर्वाक्यैर्निर्णयग्रन्थतस्तथा ॥ १३१॥",
            "a": "9",
            "p": 1
        },
        {
            "i": "91132",
            "n": 132,
            "s": "तस्माद् विनिर्णयग्रन्थानाश्रित्यैव च लक्षणम् ।\nबहुवाक्यानुसारेण निर्णयोऽयं मया कृतः ॥ १३२॥",
            "a": "9",
            "p": 1
        },
        {
            "i": "91133",
            "n": 133,
            "s": "उक्तं लक्षणशास्त्रे च कृष्णद्वैपायनोदिते ।\n' त्रिभाषा यो न जानाति रीतीनां शतमेव च ॥ १३३॥",
            "a": "9",
            "p": 1
        },
        {
            "i": "91134",
            "n": 134,
            "s": "व्यत्यासादीन् सप्त भेदान् वेदाद्यर्थं तथा वदेत् ।\nस याति निरयं घोरमन्यथाज्ञानसम्भवम्' ॥ १३४॥",
            "a": "9",
            "p": 1
        },
        {
            "i": "91135",
            "n": 135,
            "s": "इत्यन्येषु च शास्त्रेषु तत्रतत्रोदितं बहु ।\n' व्यत्यासः प्रातिलोम्यं च गोमूत्री प्रघसस्तथा ।\nउक्षणः सुधुरः साधु सप्त भेदाः प्रकीर्तिताः' ॥ १३५॥",
            "a": "9",
            "p": 1
        },
        {
            "i": "91136",
            "n": 136,
            "s": "इत्यादिलक्षणान्यत्र नोच्यन्तेऽन्यप्रसङ्गतः ।\nअनुसारेण तेषां तु निर्णयः क्रियते मया ।\nतस्मान्निर्णयशास्त्रत्वाद् ग्राह्यमेतद् बुभूषुभिः ॥ १३६॥",
            "a": "9",
            "p": 1
        },
        {
            "i": "91137",
            "n": 137,
            "s": "इतीरिता रामकथा परा मया समस्तशास्त्रानुसृतेर्भवापहा ।\nपठेदिमां यः शृणुयादथापि वा विमुक्तबन्धश्चरणं हरेर्व्रजेत् ॥ १३७॥",
            "a": "9",
            "p": 1
        },
        {
            "i": "10101",
            "n": 1,
            "s": "औं ॥ द्वापरेऽथ युगे प्राप्ते त्वष्टाविंशतिमे पुनः ।\nस्वयम्भुशर्वशक्राद्या दुग्धाब्धेस्तीरमाययुः ॥ १॥",
            "a": "10",
            "p": 1
        },
        {
            "i": "10102",
            "n": 2,
            "s": "पयोब्धेरुत्तरं तीरमासाद्य विबुधर्षभाः ।\nतुष्टुवुः पुण्डरीकाक्षमक्षयं पुरुषोत्तमम् ॥ २॥",
            "a": "10",
            "p": 1
        },
        {
            "i": "10103",
            "n": 3,
            "s": "नमोनमोऽगण्यगुणैकधाम्ने समस्तविज्ञानमरीचिमालिने ।\nअनाद्यविज्ञानतमोनिहन्त्रे परामृतानन्दपदप्रदायिने ॥ ३॥",
            "a": "10",
            "p": 1
        },
        {
            "i": "10104",
            "n": 4,
            "s": "स्वदत्तमालाभुविपातकोपतो दुर्वाससः शापत आशु हि श्रिया ।\nशक्रे विहीने दितिजैः पराजिते पुरा वयं त्वां शरणं गता स्म ॥ ४॥",
            "a": "10",
            "p": 1
        },
        {
            "i": "10105",
            "n": 5,
            "s": "त्वदाज्ञया बलिना सन्दधाना वराद् गिरीशस्य परैरचाल्यम् ।\nवृन्दारका मन्दरमेत्य बाहुभिर्न शेकुरुद्धर्तुमिमे समेताः ॥ ५॥",
            "a": "10",
            "p": 1
        },
        {
            "i": "10106",
            "n": 6,
            "s": "तदा त्वया नित्यबलत्वहेतुतो योऽनन्तनामा गरुडस्तदंसके ।\nउत्पाट्य चैकेन करेण मन्दरो निधापितस्तं स सह त्वयाऽवहत् ॥ ६॥",
            "a": "10",
            "p": 1
        },
        {
            "i": "10107",
            "n": 7,
            "s": "पुनः परीक्षद्भिरसौ गिरिः सुरैः सहासुरैरुन्नमितस्तदंसतः ।\nव्यचूर्णयत् तानखिलान् पुनश्च ते त्वदीक्षया पूर्ववदुत्थिताः प्रभो ॥ ७॥",
            "a": "10",
            "p": 1
        },
        {
            "i": "10108",
            "n": 8,
            "s": "पुनश्च वामेन करेण वीश्वरे निधाय तं स्कन्धगतस्त्वमस्य ।\nअगाः पयोब्धिं सहितः सुरासुरैर्मथ्ना च तेनाब्धिमथाप्यमथ्नाः ॥ ८॥",
            "a": "10",
            "p": 1
        },
        {
            "i": "10109",
            "n": 9,
            "s": "कृतश्च कद्र्वास्तनयोऽत्र वासुकिर्नेत्रं त्वया कश्यपजः स नागराट् ।\nममन्थुरब्धिं सहितास्त्वया सुराः सहासुरा दिव्यपयो घृताधिकम् ॥ ९॥",
            "a": "10",
            "p": 1
        },
        {
            "i": "10110",
            "n": 10,
            "s": "नैच्छन्त पुच्छं दितिजा अमङ्गळं तदित्यथाग्रं जगृहुर्विषोल्बणम् ।\nश्रान्ताश्च तेऽतो विबुधास्तु पुच्छं त्वया समेता जगृहुस्त्वदाश्रयाः ॥ १०॥",
            "a": "10",
            "p": 1
        },
        {
            "i": "10111",
            "n": 11,
            "s": "अथातिभारादविशत् सुकाञ्चनो गिरिः स पाताळमथ त्वमेव ।\nतं कच्छपात्मा त्वभरः स्वपृष्ठे ह्यनन्यधार्यं पुरुलीलयैव ॥ ११॥",
            "a": "10",
            "p": 1
        },
        {
            "i": "10112",
            "n": 12,
            "s": "उपर्यधश्चाऽत्मनि नेत्रगोत्रयोस्त्वया परेणाऽविशता समेधिताः ।\nममन्थुरब्धिं तरसा मदोत्कटाः सुरासुराः क्षोभितनक्रचक्रम् ॥ १२॥",
            "a": "10",
            "p": 1
        },
        {
            "i": "10113",
            "n": 13,
            "s": "श्रान्तेषु तेष्वेक उरुक्रम त्वं सुधारसाप्त्यै मुदितो ह्यमथ्नाः ।\nतदा जगद्ग्रासि विषं समुत्थितं त्वदाज्ञया वायुरधात् करे निजे ॥ १३॥",
            "a": "10",
            "p": 1
        },
        {
            "i": "10114",
            "n": 14,
            "s": "कलेः स्वरूपं तदतीव दुष्षहं वराद् विधातुः सकलैश्च दुःस्पृशम् ।\nकरे विमथ्यास्तबलं विधाय ददौ स किञ्चिद् गिरिशाय वायुः ॥ १४॥",
            "a": "10",
            "p": 1
        },
        {
            "i": "10115",
            "n": 15,
            "s": "स तत् पिबत् कण्ठगतेन तेन निपातितो मूर्च्छित आशु रुद्रः ।\nहरेः करस्पर्शबलात् स सञ्ज्ञामवाप नीलोऽस्य गळस्तदाऽऽसीत् ॥ १५॥",
            "a": "10",
            "p": 1
        },
        {
            "i": "10116",
            "n": 16,
            "s": "अथ त्वदाज्ञां पुरतो निधाय निधाय पात्रे तपनीयरूपे ।\nस्वयं च निर्मथ्य बलोपपन्नं पपौ स वायुस्तदु चास्य जीर्णम् ॥ १६॥",
            "a": "10",
            "p": 1
        },
        {
            "i": "10117",
            "n": 17,
            "s": "अत्यल्पपानाच्च बभूव शूला शिवस्य शीर्ष्णश्च करावशिष्टम् ।\nअभूत् कलिः सर्वजगत्सु पूर्णं पीत्वा विकारो न बभूव वायोः ।\nकलेः शरीरादभवन् कुनागाः सवृश्चिकाः श्वापदयातुधानाः ॥ १७॥",
            "a": "10",
            "p": 1
        },
        {
            "i": "10118",
            "n": 18,
            "s": "अथ त्वयाऽब्धौ तु विमथ्यमाने सुराऽभवत् तामसुरा अवापुः ।\nउच्चैःश्रवा नाम तुरङ्गमोऽथ करी तथैरावतनामधेयः ॥ १८॥",
            "a": "10",
            "p": 1
        },
        {
            "i": "10119",
            "n": 19,
            "s": "अन्ये च दिक्पालगजा बभूवुर्वरं तथैवाप्सरसां सहस्रम् ।\nतथाऽऽयुधान्याभरणानि चैव दिवौकसां पारिजातस्तरुश्च ॥ १९॥",
            "a": "10",
            "p": 1
        },
        {
            "i": "10120",
            "n": 20,
            "s": "तथैव साक्षात् सुरभिर्निशेशो बभूव तत् कौस्तुभं लोकसारम् ।\nअथेन्दिरा यद्यपि नित्यदेहा बभूव तत्रापरया स्वतन्वा ॥ २०॥",
            "a": "10",
            "p": 1
        },
        {
            "i": "10121",
            "n": 21,
            "s": "ततो भवान् दक्षिणबाहुना सुधाकमण्डलुं कलशं चापरेण ।\nप्रगृह्य तस्मान्निरगात् समुद्राद् धन्वन्तरिर्नाम हरिन्मणिद्युतिः ॥ २१॥",
            "a": "10",
            "p": 1
        },
        {
            "i": "10122",
            "n": 22,
            "s": "ततो भवद्धस्तगतं दितेः सुताः सुधाभरं कलशं चापजह्रुः ।\nमुक्तं त्वया शक्तिमताऽपि दैत्यान् सत्यच्युतान् कारयता वधाय ॥ २२॥",
            "a": "10",
            "p": 1
        },
        {
            "i": "10123",
            "n": 23,
            "s": "ततो भवाननुपममुत्तमं वपुर्बभूव दिव्यप्रमदात्मकं त्वरन् ।\nश्यामं नितम्बार्पितरत्नमेखलं जाम्बूनदाभाम्बरभृत् सुमध्यमम् ॥ २३॥",
            "a": "10",
            "p": 1
        },
        {
            "i": "10124",
            "n": 24,
            "s": "बृहन्नितम्बं कलशोपमस्तनं सत्पुण्डरीकायतनेत्रमुज्ज्वलम् ।\nसमस्तसारं परिपूर्णसद्गुणं दृष्ट्वैव तत् सम्मुमुहुः सुरारयः ॥ २४॥",
            "a": "10",
            "p": 1
        },
        {
            "i": "10125",
            "n": 25,
            "s": "परस्परं तेऽमृतहेतुतोऽखिला विरुद्ध्यमानाः प्रददुः स्म ते करे ।\nसमं सुधायाः कलशं विभज्य निपाययास्मानिति वञ्चितास्त्वया ॥ २५॥",
            "a": "10",
            "p": 1
        },
        {
            "i": "10126",
            "n": 26,
            "s": "धर्मच्छलं पापजनेषु धर्म इति त्वया ज्ञापयितुं तदोक्तम् ।\nयद्यत् कृतं मे भवतां यदीह संवाद एवोद्विभजे सुधामिमाम् ॥ २६॥",
            "a": "10",
            "p": 1
        },
        {
            "i": "10127",
            "n": 27,
            "s": "यथेष्टतोऽहं विभजामि सर्वथा न विश्वसध्वं मयि केनचित् क्वचित् ।\nइति प्रहस्याभिहितं निशम्य स्त्रीभावमुग्धास्तु तथेति तेऽवदन् ॥ २७॥",
            "a": "10",
            "p": 1
        },
        {
            "i": "10128",
            "n": 28,
            "s": "ततश्च संस्थाप्य पृथक् सुरासुरांस्तवातिरूपोच्चलितान् सुरेतरान् ।\nसर्वान् भवद्दर्शिन ईक्ष्य लज्जिताऽस्म्यहं दृशो मीलयतेत्यवोचः ॥ २८॥",
            "a": "10",
            "p": 1
        },
        {
            "i": "10129",
            "n": 29,
            "s": "निमीलिताक्षेष्वसुरेषु देवता न्यपाययः साध्वमृतं ततः पुमान् ।\nक्षणेन भूत्वा पिबतः सुधां शिरो राहोर्न्यकृन्तश्च सुदर्शनेन ॥ २९॥",
            "a": "10",
            "p": 1
        },
        {
            "i": "10130",
            "n": 30,
            "s": "तेनामृतार्थं हि सहस्रजन्मसु प्रतप्य भूयस्तप आरितो वरः ।\nस्वयम्भुवस्तेन भवान् करेऽस्य बिन्दुं सुधां प्रास्य शिरो जहार ॥ ३०॥",
            "a": "10",
            "p": 1
        },
        {
            "i": "10131",
            "n": 31,
            "s": "शिरस्तु तस्य ग्रहतामवाप सुरैः समाविष्टमथो सबाहु ।\nक्षिप्तः कबन्धोऽस्य शुभोदसागरे त्वया स्थितोऽद्यापि हि तत्र सामृतः ॥ ३१॥",
            "a": "10",
            "p": 1
        },
        {
            "i": "10132",
            "n": 32,
            "s": "अथासुराः प्रत्यपतन्नुदायुधाः समस्तशस्ते च हतास्त्वया रणे ।\nकलिस्तु स ब्रह्मवरादजेयो ह्यृते भवन्तं पुरुषेषु संस्थितः ॥ ३२॥",
            "a": "10",
            "p": 1
        },
        {
            "i": "10133",
            "n": 33,
            "s": "तस्यार्द्धदेहात् समभूदलक्ष्मीस्तत्पुत्रका दोषगणाश्च सर्वशः ।\nअथेन्दिरा वक्षसि ते समास्थिता त्वत्कण्ठगं कौस्तुभमास धाता ॥ ३३॥",
            "a": "10",
            "p": 1
        },
        {
            "i": "10134",
            "n": 34,
            "s": "यथाविभागं च सुरेषु दत्तास्त्वया तथाऽन्येऽपि हि तत्र जाताः ।\nइत्थं त्वया साध्वमृतं सुरेषु दत्तं हि मोक्षस्य निदर्शनाय ॥ ३४॥",
            "a": "10",
            "p": 1
        },
        {
            "i": "10135",
            "n": 35,
            "s": "भवेद्धि मोक्षो नियतं सुराणां नैवासुराणां स कथञ्चन स्यात् ।\nउत्साहयुक्तस्य च तत् प्रतीपं भवेद्धि राहोरिव दुःखरूपम् ॥ ३५॥",
            "a": "10",
            "p": 1
        },
        {
            "i": "10136",
            "n": 36,
            "s": "कलिस्त्वयं ब्रह्मवरादिदानीं विबाधतेऽस्मान् सकलान् प्रजाश्च ।\nअज्ञानमिथ्यामतिरूपतोऽसौ प्रविश्य सज्ज्ञानविरुद्धरूपः ॥ ३६॥",
            "a": "10",
            "p": 1
        },
        {
            "i": "10137",
            "n": 37,
            "s": "त्वदाज्ञया तस्य वरोऽब्जजेन दत्तः स आविश्य शिवं चकार ।\nकदागमांस्तस्य कुयुक्तिबाधान् नहि त्वदन्यश्चरितुं समर्थः ॥ ३७॥",
            "a": "10",
            "p": 1
        },
        {
            "i": "10138",
            "n": 38,
            "s": "वेदाश्च सर्वे सहशास्त्रसङ्घा उत्सादितास्तेन न सन्ते तेऽद्य ।\nतत् साधु भूमाववतीर्य वेदानुद्धृत्य शास्त्राणि कुरुष्व सम्यक् ॥ ३८॥",
            "a": "10",
            "p": 1
        },
        {
            "i": "10139",
            "n": 39,
            "s": "अदृश्यमज्ञेयमतर्क्यरूपं कलिं निलीनं हृदयेऽखिलस्य ।\nसच्छास्त्रशस्त्रेण निहत्य शीघ्रं पदं निजं देहि महाजनस्य ॥ ३९॥",
            "a": "10",
            "p": 1
        },
        {
            "i": "10140",
            "n": 40,
            "s": "ऋते भवन्तं नहि तं निहन्ता त्वमेक एवाखिलशक्तिपूर्णः ।\nततो भवन्तं शरणं गता वयं तमोनिहत्यै निजबोधविग्रहम् ॥ ४०॥",
            "a": "10",
            "p": 1
        },
        {
            "i": "10141",
            "n": 41,
            "s": "इतीरितस्तैरभयं प्रदाय सुरेश्वराणां परमोऽप्रमेयः ।\nप्रादुर्बभूवामृतभूरिळायां विशुद्धविज्ञानघनस्वरूपः ॥ ४१॥",
            "a": "10",
            "p": 1
        },
        {
            "i": "10142",
            "n": 42,
            "s": "वसिष्ठनामा कमळोद्भवात्मजः सुतोऽस्य शक्तिस्तनयः पराशरः ।\nतस्योत्तमं सोऽपि तपोऽचरद्धरिः सुतो मम स्यादिति तद्धरिर्ददौ ॥ ४२॥",
            "a": "10",
            "p": 1
        },
        {
            "i": "10143",
            "n": 43,
            "s": "उवाच चैनं भगवान् सुतोषितो वसोर्मदीयस्य सुताऽस्ति शोभना ।\nवने मृगार्थं चरतोऽस्य वीर्यं पपात भार्यां मनसा गतस्य ॥ ४३॥",
            "a": "10",
            "p": 1
        },
        {
            "i": "10144",
            "n": 44,
            "s": "तच्छ्येनहस्ते प्रददौ स तस्यै दातुं तदन्येन तु युद्ध्यतोऽपतत् ।\nजग्रास तन्मत्स्यवधूर्यमस्वसुर्जलस्थमेनां जगृहुश्च दाशाः ॥ ४४॥",
            "a": "10",
            "p": 1
        },
        {
            "i": "10145",
            "n": 45,
            "s": "तद्गर्भतोऽभून्मिथुनं स्वराज्ञे न्यवेदयन् सोऽपि वसोः समर्पयत् ।\nपुत्रं समादाय सुतां स तस्मै ददौ सुतोऽभूदथ मत्स्यराजः ॥ ४५॥",
            "a": "10",
            "p": 1
        },
        {
            "i": "10146",
            "n": 46,
            "s": "कन्या तु सा दाशराजस्य सद्मन्यवर्द्धतातीव सुरूपयुक्ता ।\nनाम्ना च सा सत्यवतीति तस्यां तवाऽत्मजोऽहं भविताऽस्म्यजोऽपि ॥ ४६॥",
            "a": "10",
            "p": 1
        },
        {
            "i": "10147",
            "n": 47,
            "s": "इतीरितश्चक्रधरेण तां मुनिर्जगाम मार्ताण्डसुतां समुद्रगाम् ।\nउत्तारयन्तीमथ तत्र विष्णुः प्रादुर्बभूवाऽशु विशुद्धचिद्घनः ॥ ४७॥",
            "a": "10",
            "p": 1
        },
        {
            "i": "10148",
            "n": 48,
            "s": "विदोषविज्ञानसुखैकरूपोऽप्यजो जनान् मोहयितुं मृषैव ।\nयोषित्सु पुंसो ह्यजनीव दृश्यते न जायते क्वापि बलादिविग्रहः ॥ ४८॥",
            "a": "10",
            "p": 1
        },
        {
            "i": "10149",
            "n": 49,
            "s": "यथा नृसिंहाकृतिराविरासीत् स्तम्भात् तथा नित्यतनुत्वतो विभुः ।\nआविर्भवद् योषिति नो मलोत्थस्तथाऽपि मोहाय निदर्शयेत् तथा ॥ ४९॥",
            "a": "10",
            "p": 1
        },
        {
            "i": "10150",
            "n": 50,
            "s": "स्त्रीपुम्प्रसङ्गात् परतो यतो हरिः प्रादुर्भवत्येष विमोहयन् जनम् ।\nअतो मलोत्थोऽयमिति स्म मन्यते जनोऽशुभः पूर्णगुणैकविग्रहम् ॥ ५०॥",
            "a": "10",
            "p": 1
        },
        {
            "i": "10151",
            "n": 51,
            "s": "द्वीपे भगिन्याः स यमस्य विश्वकृत् प्रकाशते ज्ञानमरीचिमण्डलः ।\nप्रभासयन्नण्डबहिस्तथाऽन्तः सहस्रलक्षामितसूर्यदीधितिः ॥ ५१॥",
            "a": "10",
            "p": 1
        },
        {
            "i": "10152",
            "n": 52,
            "s": "अगण्यदिव्योरुगुणार्णवः प्रभुः समस्तविद्याधिपतिर्जगद्गुरुः ।\nअनन्तशक्तिर्जगदीश्वरः समस्तदोषातिविदूरविग्रहः ॥ ५२॥",
            "a": "10",
            "p": 1
        },
        {
            "i": "10153",
            "n": 53,
            "s": "शुभमरतकवर्णो रक्तपादाब्जनेत्राधरकरनखरसनाग्रश्चक्रशङ्खाब्जरेखः ।\nरविकरवरगौरं चर्म चैणं वसानस्तटिदमलजटासन्दीप्तजूटं दधानः ॥ ५३॥",
            "a": "10",
            "p": 1
        },
        {
            "i": "10154",
            "n": 54,
            "s": "विस्तीर्णवक्षाः कमळायताक्षो बृहद्भुजः कम्बुसमानकण्ठः ।\nसमस्तवेदान् मुखतः समुद्गिरन्ननन्तचन्द्राधिककान्तसन्मुखः ॥ ५४॥",
            "a": "10",
            "p": 1
        },
        {
            "i": "10155",
            "n": 55,
            "s": "प्रबोधमुद्राभयदोर्द्वयान्वितो यज्ञोपवीताजिनमेखलोल्लसन् ।\nदृशा महाज्ञानभुजङ्गदष्टमुज्जीवयानो जगदत्यरोचत ॥ ५५॥",
            "a": "10",
            "p": 1
        },
        {
            "i": "10156",
            "n": 56,
            "s": "स लोकधर्माभिरिरक्षया पितुर्द्विजत्वमाप्याऽशु पितुर्ददौ निजम् ।\nज्ञानं तयोः संस्मृतिमात्रतः सदा प्रत्यक्षभावं परमात्मनो ददौ ॥ ५६॥",
            "a": "10",
            "p": 1
        },
        {
            "i": "10157",
            "n": 57,
            "s": "द्वैपायनः सोऽथ जगाम मेरुं चतुर्मुखाद्यैरनुगम्यमानः ।\nउद्धृत्य वेदानखिलान् सुरेभ्यो ददौ मुनिभ्यश्च यथाऽऽदिसृष्टौ ॥ ५७॥",
            "a": "10",
            "p": 1
        },
        {
            "i": "10158",
            "n": 58,
            "s": "सर्वाणि शास्त्राणि तथैव कृत्वा विनिर्णयं ब्रह्मसूत्रं चकार ।\nतच्छुश्रुवुर्ब्रह्मगिरीशमुख्याः सुरा मुनीनां प्रवराश्च तस्मात् ॥ ५८॥",
            "a": "10",
            "p": 1
        },
        {
            "i": "10159",
            "n": 59,
            "s": "समस्तशास्त्रार्थनिदर्शनात्मकं चक्रे महाभारतनामधेयम् ।\nवेदोत्तमं तच्च विधातृशङ्करप्रधानकैस्तन्मुखतः सुरैः श्रुतम् ॥ ५९॥",
            "a": "10",
            "p": 1
        },
        {
            "i": "10160",
            "n": 60,
            "s": "अथो गिरीशादिमनोनुशायी कलिर्ममाराऽशु सुवाङ्मयैः शरैः ।\nनिकृत्तशीर्षो भगवन्मुखेरितैः सुराश्च सज्ज्ञानसुधारसं पपुः ॥ ६०॥",
            "a": "10",
            "p": 1
        },
        {
            "i": "10161",
            "n": 61,
            "s": "अथो मनुष्येषु तथाऽसुरेषु रूपान्तरैः कलिरेवावशिष्टः ।\nततो मनुष्येषु च सत्सु संस्थितो विनाश्य इत्येष हरिर्व्यचिन्तयत् ॥ ६१॥",
            "a": "10",
            "p": 1
        },
        {
            "i": "10162",
            "n": 62,
            "s": "ततो नृणां कालबलात् सुमन्दमायुर्मतिं कर्म च वीक्ष्य कृष्णः ।\nविव्यास वेदान् स विभुश्चतुर्धा चक्रे तथा भागवतं पुराणम् ॥ ६२॥",
            "a": "10",
            "p": 1
        },
        {
            "i": "10163",
            "n": 63,
            "s": "येये च सन्तस्तमसाऽनुविष्टास्तांस्तान् सुवाक्यैस्तमसो विमुञ्चन् ।\nचचार लोकान् स पथि प्रयान्तं कीटं व्यपश्यत् तमुवाच कृष्णः ॥ ६३॥",
            "a": "10",
            "p": 1
        },
        {
            "i": "10164",
            "n": 64,
            "s": "भवस्व राजा कुशरीरमेतत् त्यक्त्वेति नैच्छत् तदसौ ततस्तम् ।\nअत्यक्तदेहं नृपतिं चकार पुरा स्वभक्तं वृषलं सुलुब्धम् ॥ ६४॥",
            "a": "10",
            "p": 1
        },
        {
            "i": "10165",
            "n": 65,
            "s": "लोभात् स कीटत्वमुपेत्य कृष्णप्रसादतश्चाऽशु बभूव राजा ।\nतदैव तं सर्वनृपाः प्रणेमुर्ददुः करं चास्य यथैव वैश्याः ॥ ६५॥",
            "a": "10",
            "p": 1
        },
        {
            "i": "10166",
            "n": 66,
            "s": "उवाच तं भगवान् मुक्तिमस्मिंस्तव क्षणे दातुमहं समर्थः ।\nतथाऽपि सीमार्थमवाप्य विप्रतनुं विमुक्तो भव मत्प्रसादात् ॥ ६६॥",
            "a": "10",
            "p": 1
        },
        {
            "i": "10167",
            "n": 67,
            "s": "ज्ञानं च तस्मै विमलं ददौ स महीं च सर्वां बुभुजे तदन्ते ।\nत्यक्त्वा तनुं विप्रवरत्वमेत्य पदं हरेराप सुतत्त्ववेदी ॥ ६७॥",
            "a": "10",
            "p": 1
        },
        {
            "i": "10168",
            "n": 68,
            "s": "एवं बहून् संसृतिबन्धतः स व्यमोचयद् व्यासतनुर्जनार्दनः ।\nबहून्यचिन्त्यानि च तस्य कर्माण्यशेषदेवेशसदोदितानि ॥ ६८॥",
            "a": "10",
            "p": 1
        },
        {
            "i": "10169",
            "n": 69,
            "s": "अथास्य पुत्रत्वमवाप्तुमिच्छंश्चचार रुद्रः सुतपस्तदीयम् ।\nददौ च तस्मै भगवान् वरं तं स्वयं च तप्त्वेव तपो विमोहयन् ॥ ६९॥",
            "a": "10",
            "p": 1
        },
        {
            "i": "10170",
            "n": 70,
            "s": "विमोहनायासुरसर्गिणां प्रभुः स्वयं करोतीव तपः प्रदर्शयेत् ।\nकामादिदोषांश्च मृषैव दर्शयेन्न तावता तेऽस्य हि सन्ति कुत्रचित् ॥ ७०॥",
            "a": "10",
            "p": 1
        },
        {
            "i": "10171",
            "n": 71,
            "s": "ततस्त्वरण्या स्म बभूव पुत्रकः शिवोऽस्य सोऽभूच्छुकनामधेयः ।\nशुकी हि भूत्वाऽभ्यगमद् घृताची व्यासं विमथ्नन्तमुतारणी तम् ॥ ७१॥",
            "a": "10",
            "p": 1
        },
        {
            "i": "10172",
            "n": 72,
            "s": "अकामयन् कामुकवत् स भूत्वा तयाऽर्थितस्तं शुकनामधेयम् ।\nचक्रे ह्यरण्योस्तनयं च सृष्ट्वा विमोहयंस्तत्त्वमार्गेष्वयोग्यान् ॥ ७२॥",
            "a": "10",
            "p": 1
        },
        {
            "i": "10173",
            "n": 73,
            "s": "शुकं तमाशु प्रविवेश वायुर्व्यासस्य सेवार्थमथास्य सर्वम् ।\nज्ञानं ददौ भगवान् सर्ववेदान् सभारतं भागवतं पुराणम् ॥ ७३॥",
            "a": "10",
            "p": 1
        },
        {
            "i": "10174",
            "n": 74,
            "s": "शेषोऽथ पैलं मुनिमाविशत् तदा वीशः सुमन्तुमपि वारुणिं मुनिम् ।\nब्रह्माऽविशत् तमुत वैशपायनं शक्रश्च जैमिनिमथाऽविशद् विभुः ॥ ७४॥",
            "a": "10",
            "p": 1
        },
        {
            "i": "10175",
            "n": 75,
            "s": "कृष्णस्य पादपरिसेवनोत्सुकाः सुरेश्वरा विविशुराशु तान् मुनीन् ।\nसमस्तविद्याः प्रतिपाद्य तेष्वसौ प्रवर्तकांस्तान् विदधे हरिः पुनः ॥ ७५॥",
            "a": "10",
            "p": 1
        },
        {
            "i": "10176",
            "n": 76,
            "s": "ऋचां प्रवर्तकं पैलं यजुषां च प्रवर्तकम् ।\nवैशम्पायनमेवैकं द्वितीयं सूर्यमेव च ॥ ७६॥",
            "a": "10",
            "p": 1
        },
        {
            "i": "10177",
            "n": 77,
            "s": "चक्रेऽथ जैमिनिं साम्नामथर्वाङ्गिरसामपि ।\nसुमन्तुं भारतस्यापि वैशम्पायनमादिशत् ।\nप्रवर्तने मानुषेषु गन्धर्वादिषु चाऽत्मजम् ॥ ७७॥",
            "a": "10",
            "p": 1
        },
        {
            "i": "10178",
            "n": 78,
            "s": "नारदं पाठयित्वा च देवलोकप्रवृत्तये ।\nआदिशत् ससृजे सोऽथ रोमाञ्चाद् रोमहर्षणम् ॥ ७८॥",
            "a": "10",
            "p": 1
        },
        {
            "i": "10179",
            "n": 79,
            "s": "तं भारतपुराणानां महारामायणस्य च ।\nपञ्चरात्रस्य कृत्स्नस्य प्रवृत्त्यर्थमथाऽदिशत् ॥ ७९॥",
            "a": "10",
            "p": 1
        },
        {
            "i": "10180",
            "n": 80,
            "s": "तमाविशत् कामदेवः कृष्णसेवासमुत्सुकः ।\nस तस्मै ज्ञानमखिलं ददौ द्वैपायनः प्रभुः ॥ ८०॥",
            "a": "10",
            "p": 1
        },
        {
            "i": "10181",
            "n": 81,
            "s": "सनत्कुमारप्रमुखांश्चक्रे योगप्रवर्तकान् ।\nभृग्वादीन् कर्मयोगस्य ज्ञानं दत्वाऽमलं शुभम् ॥ ८१॥",
            "a": "10",
            "p": 1
        },
        {
            "i": "10182",
            "n": 82,
            "s": "जैमिनिं कर्ममीमांसाकर्तारमकरोत् प्रभुः ।\nदेवमीमांसिकाद्यन्तः कृत्वा पैलमथाऽदिशत् ।\nशेषं च मध्यकरणे पुराणान्यथ चाकरोत् ॥ ८२॥",
            "a": "10",
            "p": 1
        },
        {
            "i": "10183",
            "n": 83,
            "s": "शैवान् पाशुपताच्चक्रे संशयार्थं सुरद्विषाम् ।\nवैष्णवान् पञ्चरात्राच्च यथार्थज्ञानसिद्धये ।\nब्राह्मांश्च वेदतश्चक्रे पुराणग्रन्थसङ्ग्रहान् ॥ ८३॥",
            "a": "10",
            "p": 1
        },
        {
            "i": "10184",
            "n": 84,
            "s": "एवं ज्ञानं पुनः प्रापुर्देवाश्च ऋषयस्तथा ।\nसनत्कुमारप्रमुखा योगिनो मानुषास्तथा ।\nकृष्णद्वैपायनात् प्राप्य ज्ञानं ते मुमुदुः सुराः ॥ ८४॥",
            "a": "10",
            "p": 1
        },
        {
            "i": "10185",
            "n": 85,
            "s": "समस्तविज्ञानगभस्तिचक्रं विताय विज्ञानमहादिवाकरः ।\nनिरस्य(निपीय) चाज्ञानतमो जगत्ततं प्रभासते भानुरिवावभासयन् ॥ ८५॥",
            "a": "10",
            "p": 1
        },
        {
            "i": "10186",
            "n": 86,
            "s": "चतुर्मुखेशानसुरेन्द्रपूर्वकैः सदा सुरैः सेवितपादपल्लवः ।\nप्रकाशयंस्तेषु सदाऽऽत्मगुह्यं मुमोद मेरौ च तथा बदर्याम् ॥ ८६॥",
            "a": "10",
            "p": 1
        },
        {
            "i": "11101",
            "n": 1,
            "s": "औं ॥ शशाङ्कपुत्रादभवत् पुरूरवास्तस्याऽयुरायोर्नहुषो ययातिः ।\nतस्याऽस पत्नीयुगळं सुताश्च पञ्चाभवन् विष्णुपदैकभक्ताः ॥ । १॥",
            "a": "11",
            "p": 1
        },
        {
            "i": "11102",
            "n": 2,
            "s": "यदोर्वंशे चक्रवर्ती कार्तवीर्यार्जुनोऽभवत् ।\nविष्णोर्दत्तात्रेयनाम्नः प्रसादाद् योगवीर्यवान् ।\nतस्यान्ववाये यदवो बभूवुर्विष्णुसंश्रयाः ॥ । ३॥",
            "a": "11",
            "p": 1
        },
        {
            "i": "11103",
            "n": 3,
            "s": "पूरोर्वंशे तु भरतश्चक्रवर्ती हरिप्रियः ।\nतद्वंशजः कुरुर्नाम प्रतीपोऽभूत् तदन्वये ॥।\n४॥",
            "a": "11",
            "p": 1
        },
        {
            "i": "11104",
            "n": 4,
            "s": "प्रतीपस्याभवन् पुत्रास्त्रयस्त्रेताग्निवर्चसः ।\nदेवापिरथ बाह्लीको गुणज्येष्ठश्च शन्तनुः ॥ । ५॥",
            "a": "11",
            "p": 1
        },
        {
            "i": "11105",
            "n": 5,
            "s": "त्वग्दोषयुक्तो देवापिर्जगाम तपसे वनम् ।\n' विष्णोः प्रसादात् स कृते युगे राजा भविष्यति' ॥ । ६॥ (भा\\.पु\\. १२\\.२\\.३७)",
            "a": "11",
            "p": 1
        },
        {
            "i": "11106",
            "n": 6,
            "s": "पुत्रिकापुत्रतां यातो बाह्लीको राजसत्तमः ।\nहिरण्यकशिपोः पुत्रः प्रह्लादो भगवत्परः ॥ । ७॥",
            "a": "11",
            "p": 1
        },
        {
            "i": "11107",
            "n": 7,
            "s": "वायुना च समाविष्टो महाबलसमन्वितः ।\nयेनैव जायमानेन तरसा भूर्विदारिता ॥ । ८॥",
            "a": "11",
            "p": 1
        },
        {
            "i": "11108",
            "n": 8,
            "s": "भूभारक्षपणे विष्णोरङ्गतामाप्तुमेव सः ।\nप्रतीपपुत्रतामाप्य बाह्लीकेष्वभवत् पतिः ।\nरुद्रेषु पत्रतापाख्यः सोमदत्तोऽस्य चाऽत्मजः ॥ । ९॥",
            "a": "11",
            "p": 1
        },
        {
            "i": "11109",
            "n": 9,
            "s": "अजैकपादहिर्बुध्निर्विरूपाक्ष इति त्रयः ।\nरुद्राणां सोमदत्तस्य बभूवुः प्रथिताः सुताः ।\nविष्णोरेवाङ्गतामाप्तुं भूरिर्भूरिश्रवाः शलः ॥ । १०॥",
            "a": "11",
            "p": 1
        },
        {
            "i": "11110",
            "n": 10,
            "s": "शिवादिसर्वरुद्राणामावेशाद् वरतस्तथा ।\nभूरिश्रवा अतिबलस्तत्राऽसीत् परमास्त्रवित् ॥ । ११॥",
            "a": "11",
            "p": 1
        },
        {
            "i": "11111",
            "n": 11,
            "s": "तदर्थं हि तपश्चीर्णं सोमदत्तेन शम्भवे ।\nदत्तो वरश्च तेनास्य त्वत्प्रतीपाभिभूतिकृत् ।\nबलवीर्यगुणोपेतो नाम्ना भूरिश्रवाः सुतः ॥ । १२॥",
            "a": "11",
            "p": 1
        },
        {
            "i": "11112",
            "n": 12,
            "s": "भविष्यति मयाऽऽविष्टो यज्ञशील इति स्म ह ।\nतेन भूरिश्रवा जातः सोमदत्तसुतो बली ॥ । १३॥",
            "a": "11",
            "p": 1
        },
        {
            "i": "11113",
            "n": 13,
            "s": "पूर्वोदधेस्तीरगतेऽब्जसम्भवे गङ्गायुतः पर्वणि घूर्णितोऽब्धिः ।\nअवाक्षिपत् तस्य तनौ निजोदबिन्दुं शशापैनमथाब्जयोनिः ॥ । १४॥",
            "a": "11",
            "p": 1
        },
        {
            "i": "11114",
            "n": 14,
            "s": "महाभिषङ् नाम नरेश्वरस्त्वं भूत्वा पुनः शन्तनुनामधेयः ।\nजनिष्यसे विष्णुपदी तथैषा तत्रापि भार्या भवतो भविष्यति ॥ । १५॥",
            "a": "11",
            "p": 1
        },
        {
            "i": "11115",
            "n": 15,
            "s": "शान्तो भवत्येव मयोदितस्त्वं तनुत्वमाप्तोऽसि ततश्च शन्तनुः ।\nइतीरितः सोऽथ नृपो बभूव महाभिषङ् नाम हरेःपदाश्रयः ॥ । १६॥",
            "a": "11",
            "p": 1
        },
        {
            "i": "11116",
            "n": 16,
            "s": "स तत्र भुक्त्वा चिरकालमुर्वीं तनुं विहायाऽप सदो विधातुः ।\nतत्रापि तिष्ठन् सुरवृन्दसन्निधौ ददर्श गङ्गां श्लथिताम्बरां स्वकाम् ॥ । १७॥",
            "a": "11",
            "p": 1
        },
        {
            "i": "11117",
            "n": 17,
            "s": "अवाङ्मुखेषु द्युसदस्सु रागान्निरीक्षमाणं पुनरात्मसम्भवः ।\nउवाच भूमौ नृपतिर्भवाऽशु शप्तो यथा त्वं हि पुरा मयैव ॥ । १८॥",
            "a": "11",
            "p": 1
        },
        {
            "i": "11118",
            "n": 18,
            "s": "इतीरितस्तत्क्षणतः प्रतीपाद् बभूव नाम्ना नृपतिः स शन्तनुः ।\nअवाप्य गङ्गां दयितां स्वकीयां तया मुमोदाब्दगणान् बहूंश्च ॥ । १९॥",
            "a": "11",
            "p": 1
        },
        {
            "i": "11119",
            "n": 19,
            "s": "अथाष्टमो वसुरासीद् द्युनामा वराङ्गिनाम्न्यस्य बभूव भार्या ।\nबभूव तस्याश्च सखी नृपस्य सुविन्दनाम्नो दयिता सनाम्नी ॥ । २०॥",
            "a": "11",
            "p": 1
        },
        {
            "i": "11120",
            "n": 20,
            "s": "तस्या जरामृतिविध्वंसहेतोर्वसिष्ठधेनुं स्वमृतं क्षरन्तीम् ।\nजरापहां नन्दिनिनामधेयां बद्धुं पतिं चोदयामास देवी ॥ । २१॥",
            "a": "11",
            "p": 1
        },
        {
            "i": "11121",
            "n": 21,
            "s": "तया द्युनामा स वसुः प्रचोदितो भ्रातृस्नेहात् सप्तभिरन्वितोऽपरैः ।\nबबन्ध तां गामथ ताञ्छशाप वसिष्ठसंस्थः कमलोद्भवः प्रभुः ॥ । २२॥",
            "a": "11",
            "p": 1
        },
        {
            "i": "11122",
            "n": 22,
            "s": "अधर्मवृत्ताः प्रतियात मानुषीं योनिं द्रुतं यत्कृते सर्व एव ।\nधर्माच्च्युताः स तथाऽष्टायुराप्यतामन्ये पुनः क्षिप्रमतो विमोक्ष्यथ ॥ । २३॥",
            "a": "11",
            "p": 1
        },
        {
            "i": "11123",
            "n": 23,
            "s": "प्रचोदयामास च या कुमार्गे पतिं हि साऽम्बेति नरेषु जाता ।\nअभर्तृका पुंस्त्वसमाश्रयेण पत्युर्मृतौ कारणत्वं व्रजेत ॥ । २४॥",
            "a": "11",
            "p": 1
        },
        {
            "i": "11124",
            "n": 24,
            "s": "भवत्वसौ ब्रह्मचर्यैकनिष्ठो महान् विरोधश्च तयोर्भवेत ।\nस गर्भवासाष्टकदुःखमेव समाप्नुतां शरतल्पे शयानः ॥ । २५॥",
            "a": "11",
            "p": 1
        },
        {
            "i": "11125",
            "n": 25,
            "s": "मृत्यष्टकोत्थामपि वेदनां सः प्राप्नोतु शस्त्रैर्बहुधा निकृत्तः ।\nइतीरितास्ते कमलोद्भवं तं ज्ञात्वा समुत्सृज्य च गां प्रणेमुः ॥ । २६॥",
            "a": "11",
            "p": 1
        },
        {
            "i": "11126",
            "n": 26,
            "s": "न मानुषीं गर्भमवाप्नुमो वयं भवत्वयं सर्ववित् कीर्तिमांश्च ।\nमहास्त्रवेत्ता भवदंशयुक्तस्तथा बलं नोऽखिलानामुपैतु ॥ । २७॥",
            "a": "11",
            "p": 1
        },
        {
            "i": "11127",
            "n": 27,
            "s": "इतीरितेऽस्त्वित्युदिताः स्वयम्भुवा वसिष्ठसंस्थेन सुरापगां ययुः ।\nऊचुस्तथैनामुदरे वयं ते जायेमहि क्षिप्रमस्मान् हन त्वम् ॥ । २८॥",
            "a": "11",
            "p": 1
        },
        {
            "i": "11128",
            "n": 28,
            "s": "इतीरिता सा वरमाशु वव्रे तेभ्योऽप्यपापत्वमथ प्रयत्वम् ।\nतेषां सदैवाऽत्मन एकमेषां दीर्घायुषं तान् सुषुवेऽथ शन्तनोः ॥ । २९॥",
            "a": "11",
            "p": 1
        },
        {
            "i": "11129",
            "n": 29,
            "s": "अविघ्नतस्तान् विनिहन्तुमेव पुरा प्रतीपस्य हि दक्षिणोरुम् ।\nसमाश्रिता कामिनीवत्त्वकामा तत्पुत्रभार्या भवितुं विडम्बात् ॥ । ३०॥",
            "a": "11",
            "p": 1
        },
        {
            "i": "11130",
            "n": 30,
            "s": "तेनैव चोक्ता भव मे सुतस्य भार्या यतो दक्षिणोरुस्थिताऽसि ।\nभागो हि दक्षो दुहितुः स्नुषाया भार्याभागो वाम इति प्रसिद्धः ॥ । ३१॥",
            "a": "11",
            "p": 1
        },
        {
            "i": "11131",
            "n": 31,
            "s": "उवाच सा तं नतु मां सुतस्ते काऽसीति पृच्छेन्नतु मां निवारयेत् ।\nअयोग्यकर्त्रीमपि कारणं च मत्कर्मणो नैव पृच्छेत् कदाचित् ॥ । ३२॥",
            "a": "11",
            "p": 1
        },
        {
            "i": "11132",
            "n": 32,
            "s": "यदा त्रयाणामपि चैकमेष करोति गच्छेयमहं विसृज्य ।\nतदा त्वदीयं सुतमित्युदीरिते तथेति राजाऽप्यवदत् प्रतीपः ॥ । ३३॥",
            "a": "11",
            "p": 1
        },
        {
            "i": "11133",
            "n": 33,
            "s": "तथैव पुत्राय च तेन तद् वचो वधूक्तमुक्तं वचनाद् द्युनद्याः ।\nकनीयसे सा ह्यवदत् सुतस्ते नान्यः पतिः शन्तनुरेव मे वृतः ॥ । ३४॥",
            "a": "11",
            "p": 1
        },
        {
            "i": "11134",
            "n": 34,
            "s": "ततस्तु सा शन्तनुतोऽष्ट पुत्रानवाप्य सप्त न्यहनत् तथाऽष्टमम् ।\nगन्तुं ततो मतिमाधाय हन्तुमिवोद्योगं सा हि मृषा चकार ॥ । ३५॥",
            "a": "11",
            "p": 1
        },
        {
            "i": "11135",
            "n": 35,
            "s": "अवस्थितिर्नातिसुखाय मानुषे यतः सुराणामत एव गन्तुम् ।\nऐच्छन्न तस्या हि बभूव मानुषो देहो नरोत्थो हि तदाऽऽस शन्तनोः ॥ । ३६॥",
            "a": "11",
            "p": 1
        },
        {
            "i": "11136",
            "n": 36,
            "s": "तां पुत्रनिधनोद्युक्तां न्यवारयत शन्तनुः ।\nकाऽसि त्वं हेतुना केन हंसि पुत्रान् नृशंसवत् ॥ । ३७॥",
            "a": "11",
            "p": 1
        },
        {
            "i": "11137",
            "n": 37,
            "s": "रूपं सुरवरस्त्रीणां तव तेन न पापकम् ।\nभवेत् कर्म त्वदीयं तन्महत् कारणमत्र हि ॥ । ३८॥",
            "a": "11",
            "p": 1
        },
        {
            "i": "11138",
            "n": 38,
            "s": "तत् कारणं वद शुभे यदि मच्छ्रोत्रमर्हति ।\nइतीरिताऽवदत् सर्वं प्रययौ च सुरापगा ॥ । ३९॥",
            "a": "11",
            "p": 1
        },
        {
            "i": "11139",
            "n": 39,
            "s": "न धर्मो देवतानां हि ज्ञातवासश्चिरं नृषु ।\nकारणादेव हि सुरा नृषु वासं प्रकुर्वते ।\nकारणापगमे यान्ति धर्मोऽप्येषां तथाविधः ॥ । ४०॥",
            "a": "11",
            "p": 1
        },
        {
            "i": "11140",
            "n": 40,
            "s": "अदृश्यत्वमसंस्पर्शो ह्यसम्भाषणमेव च ।\nसुरैरपि नृजातैस्तु गुह्यधर्मो दिवौकसाम् ॥ । ४१॥",
            "a": "11",
            "p": 1
        },
        {
            "i": "11141",
            "n": 41,
            "s": "अतः सा वरुणं देवं पूर्वभर्तारमप्यमुम् ।\nनृजातं शन्तनुं त्यक्त्वा प्रययौ वरुणालयम् ॥ । ४२॥",
            "a": "11",
            "p": 1
        },
        {
            "i": "11142",
            "n": 42,
            "s": "सुतमष्टममादाय भर्तुरेवाप्यनुज्ञया ।\nवधोद्योगान्निवृत्ता सा ददौ पुत्रं बृहस्पतौ ॥ । ४३॥",
            "a": "11",
            "p": 1
        },
        {
            "i": "11143",
            "n": 43,
            "s": "देवव्रतोऽसावनुशासनाय मात्रा दत्तो देवगुरौ शतार्द्धम् ।\nसंवत्सराणामखिलांश्च वेदान् समभ्यसत् तद्वशगान्तरात्मा ॥ । ४४॥",
            "a": "11",
            "p": 1
        },
        {
            "i": "11144",
            "n": 44,
            "s": "ततश्च मात्रा जगतां गरीयस्यनन्तपारेऽखिलसद्गुणार्णवे ।\nरामे भृगूणामधिपे प्रदत्तः शुश्राव तत्त्वं च शतार्द्धवर्षम् ॥ । ४५॥",
            "a": "11",
            "p": 1
        },
        {
            "i": "11145",
            "n": 45,
            "s": "स पञ्चविंशत् पुनरब्दकानामस्त्राणि चाभ्यस्य पतेर्भृगूणाम् ।\nमात्रा समानीय तटे निजे तु संस्थापितः प्रार्पयितुं स्वपित्रे ॥ । ४६॥",
            "a": "11",
            "p": 1
        },
        {
            "i": "11146",
            "n": 46,
            "s": "स तत्र बद्ध्वा शरपञ्जरेण गङ्गां विजह्रेऽस्य पिता तदैव ।\nव्रजन् मृगार्थी तृषितो विलोकयन् गङ्गामतोयामभवत् सुविस्मितः ॥ । ४७॥",
            "a": "11",
            "p": 1
        },
        {
            "i": "11147",
            "n": 47,
            "s": "स मार्गयामास ततोऽस्य हेतुज्ञप्त्यै तदा स्वं च ददर्श सूनुम् ।\nक्रीडन्तमस्त्रेण बभूव सोऽपि क्षणाददृश्यः पितृदर्शनादनु ॥ । ४८॥",
            "a": "11",
            "p": 1
        },
        {
            "i": "11148",
            "n": 48,
            "s": "मीमांसमानं तमवाप गङ्गा सुतं समादाय पतिं जगाद च ।\nअयं सुतस्ते परमास्त्रवेत्ता समर्पितो वीर्यबलोपपन्नः ॥ । ४९॥",
            "a": "11",
            "p": 1
        },
        {
            "i": "11149",
            "n": 49,
            "s": "अस्याग्रजाः स्वां स्थितिमेव याता हरेः पदाम्भोजसुपाविते जले ।\nतनूर्मदीये प्रणिधाय तत् त्वं तान् मा शुचोऽनेन च मोदमानः ॥ । ५०॥",
            "a": "11",
            "p": 1
        },
        {
            "i": "11150",
            "n": 50,
            "s": "इति प्रदायामुमदृश्यतामगाद् गङ्गा तमादाय ययौ स्वकं गृहम् ।\nराजाऽभिषिच्याथ च यौवराज्ये मुमोद तत्सद्गुणतर्पितो भृशम् ॥ । ५१॥",
            "a": "11",
            "p": 1
        },
        {
            "i": "11151",
            "n": 51,
            "s": "पुनः स पित्राऽनुमतो बृहस्पतेरवाप वेदान् पुरुषायुषोऽर्द्धतः ।\nरामात् तथाऽस्त्राणि पुनस्त्ववाप तावद्भिरब्दैस्त्रिशतैश्च तत्त्वम् ॥ । ५२॥",
            "a": "11",
            "p": 1
        },
        {
            "i": "11152",
            "n": 52,
            "s": "स सर्ववित्त्वं समवाप्य रामात् समस्तविद्याधिपतेर्गुणार्णवात् ।\nपितुं समीपं समवाप्य तं च शुश्रूषमाणः प्रमुमोद वीरः ॥ । ५३॥",
            "a": "11",
            "p": 1
        },
        {
            "i": "11153",
            "n": 53,
            "s": "यदैव गङ्गा सुषुवेऽष्टमं सुतं तदैव यातो मृगयां स शन्तनुः ।\nशरद्वतो जातमपश्यदुत्तमं वने विसृष्टं मिथुनं त्वयोनिजम् ॥ । ५४॥",
            "a": "11",
            "p": 1
        },
        {
            "i": "11154",
            "n": 54,
            "s": "शरद्वांस्तु तपः कुर्वन् ददर्श सहसोर्वशीम् ।\nचस्कन्द रेतस्तस्याथ शरस्तम्बे ततोऽभवत् ॥ । ५५॥",
            "a": "11",
            "p": 1
        },
        {
            "i": "11155",
            "n": 55,
            "s": "विष्कम्भो नाम रुद्राणां भूभारहरणेऽङ्गताम् ।\nहरेः प्राप्तुं तथा तारा भार्या या हि बृहस्पतेः ॥ । ५६॥",
            "a": "11",
            "p": 1
        },
        {
            "i": "11156",
            "n": 56,
            "s": "तावुभौ शन्तनुर्दृष्ट्वा कृपाविष्टः स्वकं गृहम् ।\nनिनाय नाम चक्रे च कृपाया विषयौ यतः ।\nकृपः कृपीति स कृपस्तपो विष्णोश्चकार ह ॥ । ५७॥",
            "a": "11",
            "p": 1
        },
        {
            "i": "11157",
            "n": 57,
            "s": "तस्य प्रीतस्तदा विष्णुः सर्वलोकेश्वरेश्वरः ।\nप्रादादेष्यत्सप्तर्षित्वमायुः कल्पान्तमेव च ।\nस शन्तनुगृहे तिष्ठन् देवव्रतसखाऽभवत् ॥ । ५८॥",
            "a": "11",
            "p": 1
        },
        {
            "i": "11158",
            "n": 58,
            "s": "पुत्रवच्छन्तनोश्चाऽसीत् स च पुत्रवदेव तत् ।\nमिथुनं पालयामास स कृपोऽस्त्राण्यवाप च ॥ । ५९॥",
            "a": "11",
            "p": 1
        },
        {
            "i": "11159",
            "n": 59,
            "s": "सर्ववेदानधिजगौ सर्वशास्त्राणि कौशिकात् ।\nतत्त्वज्ञानं तथा व्यासादाप्य सर्वज्ञतां गतः ॥ । ६०॥",
            "a": "11",
            "p": 1
        },
        {
            "i": "11160",
            "n": 60,
            "s": "यदा हि जातः स कृपस्तदैव बृहस्पतेः सूनुरगाच्च गङ्गाम् ।\nस्नातुं घृताचीं स ददर्श तत्र श्लथद्दुकूलां सुरवर्यकामिनीम् ॥ । ६१॥",
            "a": "11",
            "p": 1
        },
        {
            "i": "11161",
            "n": 61,
            "s": "तद्दर्शनात् स्कन्नमथेन्द्रियं स द्रोणे दधाराऽशु ततोऽभवत् स्वयम् ।\nअम्भोजजावेशयुतो बृहस्पतिः कर्तुं हरेः कर्म भुवो भरोद्धृतौ ॥ । ६२॥",
            "a": "11",
            "p": 1
        },
        {
            "i": "11162",
            "n": 62,
            "s": "द्रोणेतिनामास्य चकार तातो मुनिर्भरद्वाज उतास्य वेदान् ।\nअध्यापयामास सशास्त्रसङ्घान् सर्वज्ञतामाप च सोऽचिरेण ॥ । ६३॥",
            "a": "11",
            "p": 1
        },
        {
            "i": "11163",
            "n": 63,
            "s": "काले च तस्मिन् पृषतोऽनपत्यो वने तु पाञ्चालपतिश्चचार ।\nतपो महत् तस्य तथा वराप्सरावलोकनात् स्कन्दितमाशु रेतः ॥ । ६४॥",
            "a": "11",
            "p": 1
        },
        {
            "i": "11164",
            "n": 64,
            "s": "स तद् विलज्जावशतः पदेन समाक्रमत् तस्य बभूव सूनुः ।\nहहू तु नाम्ना स विरिञ्चगायको नाम्नाऽऽवहो यो मरुतां तदंशयुक् ॥ । ६५॥",
            "a": "11",
            "p": 1
        },
        {
            "i": "11165",
            "n": 65,
            "s": "स द्रोणतातात् समवाप वेदानस्त्राणि विद्याश्च तथा समस्ताः ।\nद्रोणेन युक्तः स तदा गुरोः सुतं सहैव नौ राज्यमिति ह्यवादीत् ॥ । ६६॥",
            "a": "11",
            "p": 1
        },
        {
            "i": "11166",
            "n": 66,
            "s": "पदे द्रुतत्वाद् द्रुपदाभिधेयः स राज्यमापाथ निजां कृपीं सः ।\nद्रोणोऽपि भार्यां समवाप्य सर्वप्रतिग्रहोज्झश्च पुरेऽवसत् सुखी ॥ । ६७॥",
            "a": "11",
            "p": 1
        },
        {
            "i": "11167",
            "n": 67,
            "s": "सिलोञ्छवृत्त्यैव हि वर्तयन् स धर्मं महान्तं विरजं जुषाणः ।\nउवास नागाख्यपुरे सखा स देवव्रतस्याथ कृपस्य चैव ॥ । ६८॥",
            "a": "11",
            "p": 1
        },
        {
            "i": "11168",
            "n": 68,
            "s": "तेषां समानो वयसा विराटस्त्वभूद्धहा नाम विधातृगायकः ।\nमरुत्सु यो विवहो नाम तस्याप्यंशेन युक्तो निजधर्मवर्ती ॥ । ६९॥",
            "a": "11",
            "p": 1
        },
        {
            "i": "11169",
            "n": 69,
            "s": "ततः कदाचिन्मृगयां गतः स ददर्श कन्याप्रवरां तु शन्तनुः ।\nया पूर्वसर्गे पितृपुत्रिका सती चचार विष्णोस्तप उत्तमं चिरम् ॥ । ७०॥",
            "a": "11",
            "p": 1
        },
        {
            "i": "11170",
            "n": 70,
            "s": "यस्यै वरं विष्णुरदात् पुराऽहं सुतस्तव स्यामिति या वसोः सुता ।\nजाता पुनर्दाशगृहे विवर्द्धिता व्यासात्मना विष्णुरभूच्च यस्याम् ॥ । ७१॥",
            "a": "11",
            "p": 1
        },
        {
            "i": "11171",
            "n": 71,
            "s": "तद्दर्शनान्नृपतिर्जातहृच्छ्रयो वव्रे प्रदानाय च दाशराजम् ।\nऋते स तस्यास्तनयस्य राज्यं नैच्छद् दातुं तामथाऽयाद् गृहं स्वम् ॥ । ७२॥",
            "a": "11",
            "p": 1
        },
        {
            "i": "11172",
            "n": 72,
            "s": "तच्चिन्तया ग्लानमुखं जनित्रं दृष्ट्वैव देवव्रत आश्वपृच्छत् ।\nतत्कारणं सारथिमस्य तस्माच्छ्रुत्वाऽखिलं दाशगृहं जगाम ॥ । ७३॥",
            "a": "11",
            "p": 1
        },
        {
            "i": "11173",
            "n": 73,
            "s": "स तस्य विश्वासकृते प्रतिज्ञां चकार नाहं करवाणि राज्यम् ।\nतथैव मे सन्ततितो भयं ते व्यैतूर्ध्वरेताः सततं भवानि ॥ । ७४॥",
            "a": "11",
            "p": 1
        },
        {
            "i": "11174",
            "n": 74,
            "s": "भीमव्रतत्वाद्धि तदाऽस्य नाम कृत्वा देवा भीष्म इति ह्यचीक्लृपन् ।\nप्रसूनवृष्टिं स च दाशदत्तां काळीं समादाय पितुः समर्पयत् ॥ । ७५॥",
            "a": "11",
            "p": 1
        },
        {
            "i": "11175",
            "n": 75,
            "s": "ज्ञात्वा तु तां राजपुत्रीं गुणाढ्यां सत्यस्य विष्णोर्मातरं नामतस्तत् ।\nलोके प्रसिद्धां सत्यवतीत्युदारां विवाहयामास पितुः स भीष्मः ॥ । ७६॥",
            "a": "11",
            "p": 1
        },
        {
            "i": "11176",
            "n": 76,
            "s": "प्रायः सतां न मनः पापमार्गे गच्छेदिति ह्यात्ममनश्च सक्तम् ।\nज्ञात्वाऽपि तां दाशगृहे विवर्द्धितां जग्राह सद्धर्मरतश्च शन्तनुः ॥ । ७७॥",
            "a": "11",
            "p": 1
        },
        {
            "i": "11177",
            "n": 77,
            "s": "स्वच्छन्दमृत्युत्ववरं प्रदाय तथाऽप्यजेयत्वमधृष्यतां च ।\nयुद्धेषु भीष्मस्य नृपोत्तमः स रेमे तयैवाब्दगणान् बहूंश्च ॥ । ७८॥",
            "a": "11",
            "p": 1
        },
        {
            "i": "11178",
            "n": 78,
            "s": "लेभे स चित्राङ्गदमत्र पुत्रं तथा द्वितीयं च विचित्रवीर्यम् ।\nतयोश्च बाल्ये व्यधुनोच्छरीरं जीर्णेन देहेन हि किं ममेति ॥ । ७९॥",
            "a": "11",
            "p": 1
        },
        {
            "i": "11179",
            "n": 79,
            "s": "स्वेच्छया वरुणत्वं स प्राप नानिच्छया तनुः ।\nतस्मिन् काले त्यज्यते हि बलवद्भिर्वधं विना ॥ । ८०॥",
            "a": "11",
            "p": 1
        },
        {
            "i": "11180",
            "n": 80,
            "s": "अतिसक्तास्तपोहीनाः कथञ्चिन्मृतिमाप्नुयुः ।\nअनिच्छयाऽपि हि यथा मृतश्चित्राङ्गदानुजः ॥ । ८१॥",
            "a": "11",
            "p": 1
        },
        {
            "i": "11181",
            "n": 81,
            "s": "अथौर्ध्वदैहिकं कृत्वा पितुर्भीष्मोऽभ्यषेचयत् ।\nराज्ये चित्राङ्गदं वीरं यौवराज्येऽस्य चानुजम् ॥ । ८२॥",
            "a": "11",
            "p": 1
        },
        {
            "i": "11182",
            "n": 82,
            "s": "चित्राङ्गदेन निहतो नाम स्वं त्वपरित्यजन् ।\nचित्राङ्गदोऽकृतोद्वाहो गन्धर्वेण महारणे ।\nविचित्रवीर्यं राजानं कृत्वा भीष्मोऽन्वपालयत् ॥ । ८३॥",
            "a": "11",
            "p": 1
        },
        {
            "i": "11183",
            "n": 83,
            "s": "अथ काशिसुतास्तिस्रस्तदर्थं भीष्म आहरत् ।\nअम्बामप्यम्बिकानाम्नीं तथैवाम्बालिकां पराम् ॥ । ८४॥",
            "a": "11",
            "p": 1
        },
        {
            "i": "11184",
            "n": 84,
            "s": "पाणिग्रहणकाले तु ब्रह्मदत्तस्य वीर्यवान् ।\nविजित्य तं साल्वराजं समेतान् क्षत्रियानपि ॥ । ८५॥",
            "a": "11",
            "p": 1
        },
        {
            "i": "11185",
            "n": 85,
            "s": "अम्बिकाम्बालिके तत्र संवादं चक्रतुः शुभे ।\nअम्बा सा भीष्मभार्यैव पूर्वदेहे तु नैच्छत ॥ । ८६॥",
            "a": "11",
            "p": 1
        },
        {
            "i": "11186",
            "n": 86,
            "s": "शापाद्धिरण्यगर्भस्य साल्वकामाऽहमित्यपि ।\nउवाच तां स तत्याज साऽगमत् साल्वमेव च ॥ । ८७॥",
            "a": "11",
            "p": 1
        },
        {
            "i": "11187",
            "n": 87,
            "s": "तेनापि सम्परित्यक्ता परामृष्टेति सा पुनः ।\nभीष्ममाप स नागृह्णात् प्रययौ साऽपि भार्गवम् ॥ । ८८॥",
            "a": "11",
            "p": 1
        },
        {
            "i": "11188",
            "n": 88,
            "s": "भ्रातुर्विवाहयामास सोऽम्बिकाम्बालिके ततः ।\nभीष्माय तु यशो दातुं युयुधे तेन भार्गवः ॥ । ८९॥",
            "a": "11",
            "p": 1
        },
        {
            "i": "11189",
            "n": 89,
            "s": "अनन्तशक्तिरपि स न भीष्मं निजघान ह ।\nनचाम्बां ग्राहयामास भीष्मकारुण्ययन्त्रितः ॥ । ९०॥",
            "a": "11",
            "p": 1
        },
        {
            "i": "11190",
            "n": 90,
            "s": "अनन्तशक्तिः सकलान्तरात्मा यः सर्ववित् सर्ववशी च सर्वजित् ।\nन यत्समोऽन्योऽस्ति कथञ्च कुत्रचित् कथं ह्यशक्तिः परमस्य तस्य ॥ । ९१॥",
            "a": "11",
            "p": 1
        },
        {
            "i": "11191",
            "n": 91,
            "s": "भीष्मं स्वभक्तं यशसाऽभिपूरयन् विमोहयन्नासुरांश्चैव रामः ।\nजित्वैव भीष्मं न जघान देवो वाचं च सत्यामकरोत् स तस्य ॥ । ९२॥",
            "a": "11",
            "p": 1
        },
        {
            "i": "11192",
            "n": 92,
            "s": "' विद्धवन्मुग्धवच्चैव केशवो वेदनार्तवत् ।\nदर्शयन्नपि मोहाय नैव विष्णुस्तथा भवेत्' ॥ एवमादिपुराणोत्थवाक्याद् रामः सदा जयी ॥ । ९३॥",
            "a": "11",
            "p": 1
        },
        {
            "i": "11193",
            "n": 93,
            "s": "यशो भीष्मस्य दत्वा तु सोऽम्बां च शरणागताम् ।\nउन्मुच्य भर्तृद्वेषोत्थात् पापात् तेनाऽश्वयोजयत् ॥ । ९४॥",
            "a": "11",
            "p": 1
        },
        {
            "i": "11194",
            "n": 94,
            "s": "अनन्तरं शिखण्डित्वात् तदा सा शाङ्करं तपः ।\nभीष्मस्य निधनार्थाय पुंस्त्वार्थं च चकार ह ॥ । ९५॥",
            "a": "11",
            "p": 1
        },
        {
            "i": "11195",
            "n": 95,
            "s": "भीष्मो यथा त्वां गृह्णीयात् तथा कुर्यामितीरितम् ।\nरामेण सत्यं तच्चक्रे भीष्मे देहान्तरं गते ॥ । ९६॥",
            "a": "11",
            "p": 1
        },
        {
            "i": "11196",
            "n": 96,
            "s": "रुद्रस्तु तस्यास्तपसा तुष्टः प्रादाद् वरं तदा ।\nभीष्मस्य मृतिहेतुत्वं कालात् पुन्देहसम्भवम् ॥ । ९७॥",
            "a": "11",
            "p": 1
        },
        {
            "i": "11197",
            "n": 97,
            "s": "मालां च य इमां मालां गृह्णीयात् स हनिष्यति ।\nभीष्ममित्येव तां मालां गृहीत्वा सा नृपान् ययौ ॥ । ९८॥",
            "a": "11",
            "p": 1
        },
        {
            "i": "11198",
            "n": 98,
            "s": "तां न भीष्मभयात् केऽपि जगृहुस्तां हि सा ततः ।\nद्रुपदस्य गृहद्वारि न्यस्य योगात् तनुं जहौ ॥ । ९९॥",
            "a": "11",
            "p": 1
        },
        {
            "i": "11199",
            "n": 99,
            "s": "एतस्मिन्नेव काले तु सुतार्थं द्रुपदस्तपः ।\nचकार शम्भवे चैनं सोऽब्रवीत् कन्यका तव ॥ । १००॥",
            "a": "11",
            "p": 1
        },
        {
            "i": "111100",
            "n": 100,
            "s": "भूत्वा भविष्यति पुमानिति साम्बा ततोऽजनि ।\nनाम्ना शिखण्डिनी तस्याः पुंवत् कर्माणि चाकरोत् ॥ । १०१॥",
            "a": "11",
            "p": 1
        },
        {
            "i": "111101",
            "n": 101,
            "s": "तस्यै पाञ्चालराजः स दर्शणाधिपतेः सुताम् ।\nउद्वाहयामास सा तां पुंवेषेणैव गूहिताम् ।\nअन्यत्र मातापित्रोस्तु न विज्ञातां बुबोध ह ॥ । १०२॥",
            "a": "11",
            "p": 1
        },
        {
            "i": "111102",
            "n": 102,
            "s": "धात्र्यै न्यवेदयत् साऽथ तत्पित्रे सा न्यवेदयत् ।\nस क्रुद्धः प्रेषयामास निहन्मि त्वां सबान्धवम् ।\nइति पाञ्चालराजाय निर्जगाम च सेनया ॥ । १०३॥",
            "a": "11",
            "p": 1
        },
        {
            "i": "111103",
            "n": 103,
            "s": "विश्वस्य वाक्यं रुद्रस्य पुमानेवेति पार्षतः ।\nप्रेषयामास धिग् बुद्धिर्भिन्ना ते बालवाक्यतः ।\nअपरीक्षकस्य ते राष्ट्रं कथमित्येव नर्मकृत् ॥ । १०४॥",
            "a": "11",
            "p": 1
        },
        {
            "i": "111104",
            "n": 104,
            "s": "अथ भार्यासमेतं तं पितरं चिन्तयाऽऽकुलम् ।\nदृष्ट्वा शिखण्डिनी दुःखान्मन्निमित्तान्न नश्यतु ॥ । १०५॥",
            "a": "11",
            "p": 1
        },
        {
            "i": "111105",
            "n": 105,
            "s": "इति मत्वा वनायैव ययौ तत्र च तुम्बुरुः ।\nस्थूणाकर्णाभिधेयस्तामपश्यद् दृढकर्णतः ॥ । १०६॥",
            "a": "11",
            "p": 1
        },
        {
            "i": "111106",
            "n": 106,
            "s": "स तस्या अखिलं श्रुत्वा कृपां चक्रे महामनाः ।\nस तस्यै स्वं वपुः प्रादात् तदीयं जगृहे तथा ।\nअंशेन पुंस्वभावार्थं पूर्वदेहे समास्थितः ॥ । १०७॥",
            "a": "11",
            "p": 1
        },
        {
            "i": "111107",
            "n": 107,
            "s": "पुंसां स्त्रीत्वं भवेत् क्वापि तथाऽप्यन्ते पुमान् भवेत् ।\nस्त्रीणां नैव हि पुंस्त्वं स्याद् बलवत्कारणैरपि ॥ । १०८॥",
            "a": "11",
            "p": 1
        },
        {
            "i": "111108",
            "n": 108,
            "s": "अतः शिववरेऽप्येषां जज्ञे योषैव नान्यथा ।\nपश्चात् पुन्देहमपि सा प्रविवेशैव पुंयुतम् ॥ । १०९॥",
            "a": "11",
            "p": 1
        },
        {
            "i": "111109",
            "n": 109,
            "s": "नास्या देहः पुंस्त्वमाप नच पुंसाऽनधिष्ठिते ।\nपुंदेहे न्यवसत् साऽथ गन्धर्वेण त्वधिष्ठितम् ।\nगान्धर्वं देहमाविश्य स्वकीयं भवनं ययौ ॥ । ११०॥",
            "a": "11",
            "p": 1
        },
        {
            "i": "111110",
            "n": 110,
            "s": "तस्यास्तद्देहसादृश्यं गन्धर्वस्य प्रसादतः ।\nप्राप गन्धर्वदेहोऽपि तया पश्चादधिष्ठितः ॥ । १११॥",
            "a": "11",
            "p": 1
        },
        {
            "i": "111111",
            "n": 111,
            "s": "श्वो देहि मम देहं मे स्वं च देहं समाविश ।\nइत्युक्त्वा स तु गन्धर्वः कन्यादेहं समास्थितः ।\nउवासैव वने तस्मिन् धनदस्तत्र चाऽगमत् ॥ । ११२॥",
            "a": "11",
            "p": 1
        },
        {
            "i": "111112",
            "n": 112,
            "s": "अप्रत्युत्थायिनं तन्तुलीयमानं विलज्जया ।\nशशाप धनदो देवश्चिरमित्थं भवेति तम् ॥ । ११३॥",
            "a": "11",
            "p": 1
        },
        {
            "i": "111113",
            "n": 113,
            "s": "यदा युद्धे मृतिं याति सा कन्या पुन्तनुस्थिता ।\nतदा पुंस्त्वं पुनर्यासि चपलत्वादितीरितः ॥ । ११४॥",
            "a": "11",
            "p": 1
        },
        {
            "i": "111114",
            "n": 114,
            "s": "तथाऽवसत् स गन्धर्वः कन्या पित्रोरशेषतः ।\nकथयामासानुभूतं तौ भृशं मुदमापतुः ॥ । ११५॥",
            "a": "11",
            "p": 1
        },
        {
            "i": "111115",
            "n": 115,
            "s": "परीक्ष्य तामुपायैश्च श्वशुरो लज्जितो ययौ ।\nश्वोभूते सा तु गन्धर्वं प्राप्य तद्वचनात् पुनः ॥ । ११६॥",
            "a": "11",
            "p": 1
        },
        {
            "i": "111116",
            "n": 116,
            "s": "ययौ तेनैव देहेन पुंस्त्वमेव समाश्रिता ।\nस शिखण्डी नामतोऽभूदस्त्रशस्त्रप्रतापवान् ॥ । ११७॥",
            "a": "11",
            "p": 1
        },
        {
            "i": "111117",
            "n": 117,
            "s": "विचित्रवीर्यः प्रमदाद्वयं तत् सम्प्राप्य रेमेऽब्दगणान् सुसक्तः ।\nतत्याज देहं च स यक्ष्मणाऽर्दितस्ततोऽस्य माताऽस्मरदाशु कृष्णम् ॥ । ११८॥",
            "a": "11",
            "p": 1
        },
        {
            "i": "111118",
            "n": 118,
            "s": "आविर्बभूवाऽशु जगज्जनित्रो जनार्दनो जन्मजराभयापहः ।\nसमस्तविज्ञानतनुः सुखार्णवः सम्पूजयामास च तं जनित्री ॥ । ११९॥",
            "a": "11",
            "p": 1
        },
        {
            "i": "111119",
            "n": 119,
            "s": "तं भीष्मपूर्वैः परमादरार्चितं स्वभिष्टुतं चावददस्य माता ।\nपुत्रौ मृतौ मे नतु राज्यमैच्छद् भीष्मो मया नितरामर्थितोऽपि ॥ । १२०॥",
            "a": "11",
            "p": 1
        },
        {
            "i": "111120",
            "n": 120,
            "s": "क्षेत्रे ततो भ्रातुरपत्यमुत्तममुत्पादयास्मत्परमादरार्थितः ।\nइतीरितः प्रणतश्चाप्यभिष्टुतो भीष्मादिभिश्चाऽह जगद्गुरुर्वचः ॥ । १२१॥",
            "a": "11",
            "p": 1
        },
        {
            "i": "111121",
            "n": 121,
            "s": "ऋते रमां जातु ममाङ्गयोगयोग्याऽङ्गना नैव सुरालयेऽपि ।\nतथाऽपि ते वाक्यमहं करिष्ये सांवत्सरं सा चरतु व्रतं च ॥ । १२२॥",
            "a": "11",
            "p": 1
        },
        {
            "i": "111122",
            "n": 122,
            "s": "सा पूतदेहाऽथ च वैष्णवव्रतान्मत्तः समाप्नोतु सुतं वरिष्ठम् ।\nइतीरिते राष्ट्रमुपैति नाशमिति ब्रुवन्तीं पुनराह वाक्यम् ॥ । १२३॥",
            "a": "11",
            "p": 1
        },
        {
            "i": "111123",
            "n": 123,
            "s": "सौम्यस्वरूपोऽप्यतिभीषणं मृषा तच्चक्षुषो रूपमहं प्रदर्शये ।\nसहेत सा तद् यदि पुत्रकोऽस्या भवेद् गुणाढ्यो बलवीर्ययुक्तः ॥ । १२४॥",
            "a": "11",
            "p": 1
        },
        {
            "i": "111124",
            "n": 124,
            "s": "इतीरितेऽस्त्वित्युदितस्तयाऽगमत् कृष्णोऽम्बिकां सा तु भिया न्यमीलयत् ।\nअभूच्च तस्यां धृतराष्ट्रनामको गन्धर्वराट् पवनावेशयुक्तः ॥ । १२५॥",
            "a": "11",
            "p": 1
        },
        {
            "i": "111125",
            "n": 125,
            "s": "स मारुतावेशबलाद् बलाधिको बभूव राजा धृतराष्ट्रनामा ।\nअदाद् वरं चास्य बलाधिकत्वं कृष्णोऽन्ध आसीत् स तु मातृदोषतः ॥ । १२६॥",
            "a": "11",
            "p": 1
        },
        {
            "i": "111126",
            "n": 126,
            "s": "ज्ञात्वा तमन्धं पुनरेव कृष्णं माताऽब्रवीज्जनयान्यं गुणाढ्यम् ।\nअम्बालिकायामिति तत् तथाऽकरोद् भयात्तु सा पाण्डुरभून्मृषादृक् ॥ । १२७॥",
            "a": "11",
            "p": 1
        },
        {
            "i": "111127",
            "n": 127,
            "s": "परावहो नाम मरुत् ततोऽभवद् वर्णेन पाण्डुः स हि नामतश्च ।\nस चाऽस वीर्याधिक एव वायोरावेशतः सर्वशस्त्रास्त्रवेत्ता ॥ । १२८॥",
            "a": "11",
            "p": 1
        },
        {
            "i": "111128",
            "n": 128,
            "s": "तस्मै तथा बलवीर्याधिकत्ववरं प्रादात् कृष्ण एवाथ पाण्डुम् ।\nविज्ञाय तं प्राह पुनश्च माता निर्दोषमन्यं जनयोत्तमं सुतम् ॥ । १२९॥",
            "a": "11",
            "p": 1
        },
        {
            "i": "111129",
            "n": 129,
            "s": "उक्त्वेति कृष्णं पुनरेव च स्नुषामाह त्वयाऽक्ष्णोर्हि निमीलनं पुरा ।\nकृतं ततस्ते सुत आस चान्धस्ततः पुनः कृष्णमुपास्व भक्तितः ॥ । १३०॥",
            "a": "11",
            "p": 1
        },
        {
            "i": "111130",
            "n": 130,
            "s": "इतीरिताऽप्यस्य हि मायया सा भीता भुजिष्यां कुमतिर्न्ययोजयत् ।\nसा तं परानन्दतनुं गुणार्णवं सम्प्राप्य भक्त्या परयैव रेमे ॥ । १३१॥",
            "a": "11",
            "p": 1
        },
        {
            "i": "111131",
            "n": 131,
            "s": "तस्यां स देवोऽजनि धर्मराजो माण्डव्यशापाद् य उवाह शूद्रताम् ।\nवसिष्ठसाम्यं समभीप्समानं प्राच्यावयन्निच्छया शापमाप ॥ । १३२॥",
            "a": "11",
            "p": 1
        },
        {
            "i": "111132",
            "n": 132,
            "s": "अयोग्यसम्प्राप्तिकृतप्रयत्नदोषात् समारोपितमेव शूले ।\nचोरैर्हृतेऽर्थेऽपितु चोरबुद्ध्या मक्षीवधादित्यवदद् यमस्तम् ॥ । १३३॥",
            "a": "11",
            "p": 1
        },
        {
            "i": "111133",
            "n": 133,
            "s": "नासत्यता तस्य च तत्र हेतुतः शापं गृहीतुं स तथैव चोक्त्वा ।\nअवाप शूद्रत्वमथास्य नाम चक्रे कृष्णः सर्ववित्त्वं तथाऽदात् ॥ । १३४॥",
            "a": "11",
            "p": 1
        },
        {
            "i": "111134",
            "n": 134,
            "s": "विद्यारतेर्विदुरो नाम चायं भविष्यति ज्ञानबलोपपन्नः ।\nमहाधनुर्बाहुबलाधिकश्च सुनीतिमानित्यवदत् स कृष्णः ॥ । १३५॥",
            "a": "11",
            "p": 1
        },
        {
            "i": "111135",
            "n": 135,
            "s": "ज्ञात्वाऽस्य शूद्रत्वमथास्य माता पुनश्च कृष्णं प्रणता ययाचे ।\nअम्बालिकायां जनयान्यमित्यथो नैच्छत् स कृष्णोऽभवदप्यदृश्यः ॥ । १३६॥",
            "a": "11",
            "p": 1
        },
        {
            "i": "111136",
            "n": 136,
            "s": "योग्यानि कर्माणि ततस्तु तेषां चकार भीष्मो मुनिभिर्यथावत् ।\nविद्याः समस्ता अददाच्च कृष्णस्तेषां पाण्डोरस्त्रशस्त्राणि भीष्मः ॥ । १३७॥",
            "a": "11",
            "p": 1
        },
        {
            "i": "111137",
            "n": 137,
            "s": "ते सर्वविद्याप्रवरा बभूवुर्विशेषतो विदुरः सर्ववेत्ता ।\nपाण्डुः समस्तास्त्रविदेकवीरो जिगाय पृथ्वीमखिलां धनुर्धरः ॥ । १३८॥",
            "a": "11",
            "p": 1
        },
        {
            "i": "111138",
            "n": 138,
            "s": "गवद्गणादास तथैव सूतात् समस्तगन्धर्वपतिः स तुम्बुरुः ।\nय उद्वहो नाम मरुत् तदंशयुक्तो वशी सञ्जयनामधेयः ॥ । १३९॥",
            "a": "11",
            "p": 1
        },
        {
            "i": "111139",
            "n": 139,
            "s": "विचित्रवीर्यस्य स सूतपुत्रः सखा च तेषामभवत् प्रियश्च ।\nसमस्तविन्मतिमान् व्यासशिष्यो विशेषतो धृतराष्ट्रानुवर्ती ॥ । १४०॥",
            "a": "11",
            "p": 1
        },
        {
            "i": "111140",
            "n": 140,
            "s": "गान्धारराजस्य सुतामुवाह गान्धारिनाम्नीं सुबलस्य राजा ।\nज्येष्ठो ज्येष्ठां शकुनेर्द्वापरस्य नास्तिक्यरूपस्य कुकर्महेतोः ॥ । १४१॥",
            "a": "11",
            "p": 1
        },
        {
            "i": "111141",
            "n": 141,
            "s": "शूरस्य पुत्री गुणशीलरूपयुक्ता दत्ता सख्युरेव स्वपित्रा ।\nनाम्ना पृथा कुन्तिभोजस्य तेन कुन्ती भार्या पूर्वदेहेऽपि पाण्डोः ॥ । १४२॥",
            "a": "11",
            "p": 1
        },
        {
            "i": "111142",
            "n": 142,
            "s": "कूर्मश्च नाम्ना मरुदेव कुन्तिभोजोऽथैनां वर्द्धयामास सम्यक् ।\nतत्राऽगमच्छङ्करांशोऽतिकोपो दुर्वासास्तं प्राह मां वासयेति ॥ । १४३॥",
            "a": "11",
            "p": 1
        },
        {
            "i": "111143",
            "n": 143,
            "s": "तमाह राजा यदि कन्यकायाः क्षमिष्यसे शक्तितः कर्म कर्त्र्याः ।\nसुखं वसेत्योमिति तेन चोक्तः शुश्रूषणायाऽदिशदाशु कुन्तीम् ॥ । १४४॥",
            "a": "11",
            "p": 1
        },
        {
            "i": "111144",
            "n": 144,
            "s": "चकार कर्म सा पृथा मुनेः सुकोपनस्य हि ।\nयथा न शक्यते परैः शरीरवाङ्मनोनुगा ॥ । १४५॥",
            "a": "11",
            "p": 1
        },
        {
            "i": "111145",
            "n": 145,
            "s": "स वत्सरत्रयोदशं तया यथावदर्चितः ।\nउपादिशत् परं मनुं समस्तदेववश्यदम् ॥ । १४६॥",
            "a": "11",
            "p": 1
        },
        {
            "i": "111146",
            "n": 146,
            "s": "ऋतौ तु सा समाप्लुता परीक्षणाय तन्मनोः ।\nसमाह्वयद् दिवाकरं स चाऽजगाम तत्क्षणात् ॥ । १४७॥",
            "a": "11",
            "p": 1
        },
        {
            "i": "111147",
            "n": 147,
            "s": "ततो न सा विसर्जितुं शशाक तं विना रतिम् ।\nसुवाक्यप्रयत्नतोऽपि तामथाऽससाद भास्करः ॥ । १४८॥",
            "a": "11",
            "p": 1
        },
        {
            "i": "111148",
            "n": 148,
            "s": "स तत्र जज्ञिवान् स्वयं द्वितीयरूपको विभुः ।\nसवर्मदिव्यकुण्डलो ज्वलन्निव स्वतेजसा ॥ । १४९॥",
            "a": "11",
            "p": 1
        },
        {
            "i": "111149",
            "n": 149,
            "s": "पुरा स वालिमारणप्रभूतदोषकारणात् ।\nसहस्रवर्मनामिनाऽसुरेण वेष्टितोऽजनि ॥ । १५०॥",
            "a": "11",
            "p": 1
        },
        {
            "i": "111150",
            "n": 150,
            "s": "यथा ग्रहैर्विदूष्यते मतिर्नृणां तथैव हि ।\nअभूच्च दैत्यदूषिता मतिर्दिवाकरात्मनः ॥ । १५१॥",
            "a": "11",
            "p": 1
        },
        {
            "i": "111151",
            "n": 151,
            "s": "तथाऽपि रामसेवनाद्धरेश्च सन्निधानयुक् ।\nसुदर्शनीयकर्णतः स कर्णनामकोऽभवत् ॥ । १५२॥",
            "a": "11",
            "p": 1
        },
        {
            "i": "111152",
            "n": 152,
            "s": "स रत्नपूर्णमञ्जुषागतो विसर्जितो जले ।\nजनापवादभीतितस्तया यमस्वसुर्द्रुतम् ॥ । १५३॥",
            "a": "11",
            "p": 1
        },
        {
            "i": "111153",
            "n": 153,
            "s": "नदीप्रवाहतो गतं ददर्श सूतनन्दनः ।\nतमग्रहीत् सरत्नकं चकार पुत्रकं निजम् ॥ । १५४॥",
            "a": "11",
            "p": 1
        },
        {
            "i": "111154",
            "n": 154,
            "s": "सूतेनाधिरथेन लाळिततनुस्तद्भार्यया राधया ।\nसंवृद्धो निखिलाः श्रुतीरधिजगौ शास्त्राणि सर्वाणि च ।\nबाल्यादेव महाबलो निजगुणैः सम्भासमानोऽवस\\- न्नाम्नाऽसौ वसुषेणतामगमदस्याऽसीद्ध्यमा तद् वसु ॥ । १५५॥",
            "a": "11",
            "p": 1
        },
        {
            "i": "111155",
            "n": 155,
            "s": "अथ कुन्ती दत्ता सा पाण्डोः सोऽप्येतया चिरं रेमे ।\nशूराच्छूद्र्यां जातां विदुरोऽवहदारुणीं गुणाढ्यां च ॥ । १५६॥",
            "a": "11",
            "p": 1
        },
        {
            "i": "111156",
            "n": 156,
            "s": "अथ चर्तायननामा मद्रेशः शक्रतुल्यपुत्रार्थी ।\nकन्यारत्नं चेच्छंश्चक्रे ब्राह्मं तपो वरं चाऽप ॥ । १५७॥",
            "a": "11",
            "p": 1
        },
        {
            "i": "111157",
            "n": 157,
            "s": "प्रह्लादावरजो यः सह्लादो नामतो हरेर्भक्तः ।\nसोऽभूद् ब्रह्मवरान्ते वायोरावेशयुक् सुतो राज्ञः ॥ । १५८॥",
            "a": "11",
            "p": 1
        },
        {
            "i": "111158",
            "n": 158,
            "s": "स मारुतावेशवशात् पृथिव्यां बलाधिकोऽभूद् वरतश्च धातुः ।\nशल्यश्च नाम्नाऽखिलशत्रुशल्यो बभूव कन्याऽस्य च माद्रिनाम्नी ॥ । १५९॥",
            "a": "11",
            "p": 1
        },
        {
            "i": "111159",
            "n": 159,
            "s": "सा पाण्डुभार्यैव च पूर्वजन्मन्यभूत् पुनश्च प्रतिपादिताऽस्मै ।\nशल्यश्च राज्यं पितृदत्तमञ्जो जुगोप धर्मेण समस्तशास्त्रवित् ॥ । १६०॥",
            "a": "11",
            "p": 1
        },
        {
            "i": "111160",
            "n": 160,
            "s": "अथाङ्गनारत्नमवाप्य तद् द्वयं पाण्डुस्तु भोगान् बुभुजे यथेष्टतः ।\nअपीपलद् धर्मसमाश्रयो महीं ज्येष्ठापचायी विदुरोक्तमार्गतः ॥ । १६१॥",
            "a": "11",
            "p": 1
        },
        {
            "i": "111161",
            "n": 161,
            "s": "भीष्मो हि राष्ट्रे धृतराष्ट्रमेव संस्थाप्य पाण्डुं युवराजमेव ।\nचक्रे तथाऽप्यन्ध इति स्म राज्यं चकार नासावकरोच्च पाण्डुः ॥ । १६२॥",
            "a": "11",
            "p": 1
        },
        {
            "i": "111162",
            "n": 162,
            "s": "भीष्माम्बिकेयोक्तिपरः सदैव पाण्डुः शशासावनिमेकवीरः ।\nअथाऽम्बिकेयो बहुभिश्च यज्ञैरीजे सपाण्डुश्च महाधनौघैः ॥ । १६३॥",
            "a": "11",
            "p": 1
        },
        {
            "i": "111163",
            "n": 163,
            "s": "नैषा विरोधे कुरुपाण्डवानां तिष्ठेदिति व्यास उदीर्णसद्गुणः ।\nस्वमातरं स्वाश्रममेव निन्ये स्नुषे च तस्या ययतुः स्म तामनु ॥ । १६४॥",
            "a": "11",
            "p": 1
        },
        {
            "i": "111164",
            "n": 164,
            "s": "सुतोक्तमार्गेण विचिन्त्य तं हरिं सुतात्मना ब्रह्मतया च सा ययौ ।\nपरं पदं वैष्णवमेव कृष्णप्रसादतः स्वर्ययतुः स्नुषे च ॥ । १६५॥",
            "a": "11",
            "p": 1
        },
        {
            "i": "111165",
            "n": 165,
            "s": "माता च सा विदुरस्याऽप लोकं वैरिञ्चमन्वेव गताऽम्बिकां सती ।\nव्यासप्रसादात् सुतसद्गुणैश्च कालेन मुक्तिं च जगाम सन्मतिः ॥ । १६६॥",
            "a": "11",
            "p": 1
        },
        {
            "i": "111166",
            "n": 166,
            "s": "अम्बालिकाऽपि क्रमयोगतोऽगात् परां गतिं नैव तथाऽम्बिका ययौ ।\nयथायथा विष्णुपरश्चिदात्मा तथातथा ह्यस्य गतिः परत्र ॥ । १६७॥",
            "a": "11",
            "p": 1
        },
        {
            "i": "111167",
            "n": 167,
            "s": "पाण्डुस्ततो राज्यभरं निधाय ज्येष्ठेऽनुजे चैव वनं जगाम ।\nपत्नीद्वयेनानुगतो बदर्यामुवास नारायणपालितायाम् ॥ । १६८॥",
            "a": "11",
            "p": 1
        },
        {
            "i": "111168",
            "n": 168,
            "s": "गृहाश्रमेणैव वने निवासं कुर्वन् स भोगान् बभुजे तपश्च ।\nचक्रे मुनीन्द्रैः सहितो जगत्पतिं रमापतिं भक्तियुतोऽभिपूजयन् ॥ । १६९॥",
            "a": "11",
            "p": 1
        },
        {
            "i": "111169",
            "n": 169,
            "s": "स कामतो हरिणत्वं प्रपन्नं दैवादृषिं ग्राम्यकर्मानुषक्तम् ।\nविद्ध्वा शापं प्राप तस्मात् स्त्रिया युङ् मरिष्यसीत्येव बभूव चाऽर्तः ॥ । १७०॥",
            "a": "11",
            "p": 1
        },
        {
            "i": "111170",
            "n": 170,
            "s": "न्यसिष्णुरुक्तः पृथया स नेति प्रणामपूर्वं न्यवसत् तथैव ।\nताभ्यां समेतः शतशृङ्गपर्वते नारायणस्याऽश्रममध्यगे पुरः ॥ । १७१॥",
            "a": "11",
            "p": 1
        },
        {
            "i": "111171",
            "n": 171,
            "s": "तपो नितान्तं स चचार ताभ्यां समन्वितः कृष्णपदाम्बुजाश्रयः ।\nतत्सङ्गपूतद्युसरिद्वराम्भःसदावगाहातिपवित्रिताङ्गः ॥ । १७२॥",
            "a": "11",
            "p": 1
        },
        {
            "i": "111172",
            "n": 172,
            "s": "एतस्मिन्नेव काले कमलभवशिवाग्रेसराः शक्रपूर्वा ।\nभूम्या पापात्मदैत्यैर्भुवि कृतनिलयैराक्रमं चासहन्त्या ।\nईयुर्देवादिदेवं शरणमजमुरुं पूर्णषाड्गुण्यमूर्तिं क्षीराब्धौ नागभोगे शयितमनुपमानन्दसन्दोहदेहम् ॥ । १७३॥",
            "a": "11",
            "p": 1
        },
        {
            "i": "111173",
            "n": 173,
            "s": "ऊचुः परं पुरुषमेनमनन्तशक्तिं सूक्तेन तेऽब्जजमुखा अपि पौरुषेण ।\nस्तुत्वा धराऽसुरवराक्रमणात् परेश खिन्ना यतो हि विमुखास्तव तेऽतिपापाः ॥ । १७४॥",
            "a": "11",
            "p": 1
        },
        {
            "i": "111174",
            "n": 174,
            "s": "दुस्सङ्गतिर्भवति भारवदेव देव नित्यं सतामपि हि नः शृणु वाक्यमीश ।\nपूर्वं हता दितिसुता भवता रणेषु ह्यस्मत्प्रियार्थमधुना भुवि तेऽभिजाताः ॥ । १७५॥",
            "a": "11",
            "p": 1
        },
        {
            "i": "111175",
            "n": 175,
            "s": "आसीत् पुरा दितिसुतैरमरोत्तमानां सङ्ग्राम उत्तमगजाश्वरथद्विपद्भिः ।\nअक्षोहिणी शतमहौघमहौघमेव सैन्यं सुरात्मकमभूत् परमास्त्रयुक्तम् ।\nतस्मान्महौघगुणमास महासुराणां सैन्यं शिलागिरिमहास्त्रधरं सुघोरम् ॥ । १७६॥",
            "a": "11",
            "p": 1
        },
        {
            "i": "111176",
            "n": 176,
            "s": "तेषां रथाश्च बहुनल्वपरिप्रमाणा देवासुरप्रवरकार्मुकबाणपूर्णाः ।\nनानाम्बराभरणवेषवरायुधाढ्या देवासुराः ससृपुराशु परस्परं ते ॥ । १७७॥",
            "a": "11",
            "p": 1
        },
        {
            "i": "111177",
            "n": 177,
            "s": "जघ्नुर्गिरीन्द्रतळमुष्टिमहास्त्रशस्त्रैश्चक्रुर्नदीश्च रुधिरौघवहा महौघम् ।\nतत्र स्म देववृषभैरसुरेशचम्वा युद्धे निसूदित उतौघबलैः शतांशः ॥ । १७८॥",
            "a": "11",
            "p": 1
        },
        {
            "i": "111178",
            "n": 178,
            "s": "अथाऽत्मसेनामवमृद्यमानां वीक्ष्यासुरः शम्बरनामधेयः ।\nससार मायाविदसँह्यमायो वरादुमेशस्य सुरान् विमोहयन् ॥ । १७९॥",
            "a": "11",
            "p": 1
        },
        {
            "i": "111179",
            "n": 179,
            "s": "मायासहस्रेण सुराः समर्द्दिता रणे विषेदुः शशिसूर्यमुख्याः ।\nतान् वीक्ष्य वज्री परमां तु विद्यां स्वयम्भुदत्तां प्रयुयोज वैष्णवीम् ॥ । १८०॥",
            "a": "11",
            "p": 1
        },
        {
            "i": "111180",
            "n": 180,
            "s": "समस्तमायापहया तयैव वराद् रमेशस्य सदाऽप्यसँह्यया ।\nमाया विनेशुर्दितिजेन्द्रसृष्टा वारीशवह्नीन्द्रमुखाश्च मोचिताः ॥ । १८१॥",
            "a": "11",
            "p": 1
        },
        {
            "i": "111181",
            "n": 181,
            "s": "यमेन्दुसूर्यादिसुरास्ततोऽसुरान् निजघ्नुराप्यायितविक्रमास्तदा ।\nसुरेश्वरेणोर्जितपौरुषा बहून् वज्रेण वज्री निजघान शम्बरम् ॥ । १८२॥",
            "a": "11",
            "p": 1
        },
        {
            "i": "111182",
            "n": 182,
            "s": "तस्मिन् हते दानवलोकपाले दितेः सुता दुद्रुवुरिन्द्रभीषिताः ।\nतान् विप्रचित्तिर्विनिवार्य धन्वी ससार शक्रप्रमुखान् सुरोत्तमान् ॥ । १८३॥",
            "a": "11",
            "p": 1
        },
        {
            "i": "111183",
            "n": 183,
            "s": "वरादजेयेन विधातुरेव सुरोत्तमांस्तेन शरैर्निपातितान् ।\nनिरीक्ष्य शक्रं च विमोहितं द्रुतं न्यवारयत् तं पवनः शरौघैः ॥ । १८४॥",
            "a": "11",
            "p": 1
        },
        {
            "i": "111184",
            "n": 184,
            "s": "अस्त्राणि तस्यास्त्रवरैर्निवार्य चिक्षेप तस्योरसि काञ्चनीं गदाम् ।\nविचूर्णितोऽसौ निपपात मेरौ महाबलो वायुबलाभिनुन्नः ॥ । १८५॥",
            "a": "11",
            "p": 1
        },
        {
            "i": "111185",
            "n": 185,
            "s": "अथाऽससादाऽशु स कालनेमिस्त्वदाज्ञया यस्य वरं ददौ पुरा ।\nसर्वैरजेयत्वमजोऽसुरः ससहस्रशीर्षो द्विसहस्रबाहुयुक् ॥ । १८६॥",
            "a": "11",
            "p": 1
        },
        {
            "i": "111186",
            "n": 186,
            "s": "तमापतन्तं प्रसमीक्ष्य मारुतस्त्वदाज्ञया दत्तवरस्त्वयैव ।\nहन्तव्य इत्यस्मरदाशु हि त्वां तदाऽऽविरासीस्त्वमनन्तपौरुषः ॥ । १८७॥",
            "a": "11",
            "p": 1
        },
        {
            "i": "111187",
            "n": 187,
            "s": "तमस्त्रशस्त्राणि बहूनि बाहुभिः प्रवर्षमाणं भुवनाप्तदेहम् ।\nचक्रेण बाहून् विनिकृत्य कानि च न्यवेदयश्चाऽशु यमाय पापम् ॥ । १८८॥",
            "a": "11",
            "p": 1
        },
        {
            "i": "111188",
            "n": 188,
            "s": "ततोऽसुरास्ते निहता अशेषास्त्वया त्रिभागा निहताश्चतुर्थम् ।\nजघान वायुः पुनरेव जातास्ते भूतळे धर्मबलोपपन्नाः ॥ । १८९॥",
            "a": "11",
            "p": 1
        },
        {
            "i": "111189",
            "n": 189,
            "s": "राज्ञां महावंशसुजन्मनां तु तेषामभूद् धर्ममतिर्विपापा ।\nशिक्षामवाप्य द्विजपुङ्गवानां त्वद्भक्तिरप्येषु हि काचन स्यात् ॥ । १९०॥",
            "a": "11",
            "p": 1
        },
        {
            "i": "111190",
            "n": 190,
            "s": "त्वद्भक्तिलेशाभियुतः सुकर्मा व्रजेन्न पापां तु गतिं कथञ्चित् ।\nदैत्येश्वराणां च तमोऽन्धमेव त्वयैव क्लृप्तं ननु सत्यकाम ॥ । १९१॥",
            "a": "11",
            "p": 1
        },
        {
            "i": "111191",
            "n": 191,
            "s": "धर्मस्य मिथ्यात्वभयाद् वयं त्वामथापिवा दैत्यशुभाप्तिभीषा ।\nसम्प्रार्थयामो दितिजान् सुकर्मणस्त्वद्भक्तितश्च्यावयितुं च शीघ्रम् ॥ । १९२॥",
            "a": "11",
            "p": 1
        },
        {
            "i": "111192",
            "n": 192,
            "s": "य उग्रसेनः सुरगायकः स जातो यदुष्वेष तथाऽभिधेयः ।\nतवैव सेवार्थममुष्य पुत्रो जातोऽसुरः कालनेमिः स ईश ॥ । १९३॥",
            "a": "11",
            "p": 1
        },
        {
            "i": "111193",
            "n": 193,
            "s": "यस्त्वत्प्रियार्थं न हतो हि वायुना भवत्प्रसादात् परमीशिताऽपि ।\nस एष भोजेषु पुनश्च जातो वरादुमेशस्य परैरजेयः ॥ । १९४॥",
            "a": "11",
            "p": 1
        },
        {
            "i": "111194",
            "n": 194,
            "s": "स औग्रसेने जनितोऽसुरेण क्षेत्रे हि तद्रूपधरेण मायया ।\nगन्धर्विजेन द्रमिळेन नाम्ना कंसो जितो येन वराच्छचीपतिः ॥ । १९५॥",
            "a": "11",
            "p": 1
        },
        {
            "i": "111195",
            "n": 195,
            "s": "जित्वा जलेशं च हृतानि येन रत्नानि यक्षाश्च जिताः शिवस्य ।\nकन्यावनार्थं मगधाधिपेन प्रयोजितास्ते च हृते बलेन ॥ । १९६॥",
            "a": "11",
            "p": 1
        },
        {
            "i": "111196",
            "n": 196,
            "s": "स विप्रचित्तिश्च जरासुतोऽभूद् वराद् विधातुर्गिरिशस्य चैव ।\nसर्वैरजेयो बलमुत्तमं ततो ज्ञात्वैव कंसस्य मुदा सुते ददौ ॥ । १९७॥",
            "a": "11",
            "p": 1
        },
        {
            "i": "111197",
            "n": 197,
            "s": "निवारयामास न कंसमुद्धतं शक्तोऽपि यो यस्य बले न कश्चित् ।\nतुल्यः पृथिव्यां विवरेषु वा क्वचिद् वशे बलाद् यो नृपतीश्च चक्रे ॥ । १९८॥",
            "a": "11",
            "p": 1
        },
        {
            "i": "111198",
            "n": 198,
            "s": "हतौ पुरा यौ मधुकैटभाख्यौ त्वयैव हंसो डिभकश्च जातौ ।\nवरादजेयौ गिरिशस्य वीरौ भक्तौ जरासन्धमनु स्म तौ शिवे ॥ । १९९॥",
            "a": "11",
            "p": 1
        },
        {
            "i": "111199",
            "n": 199,
            "s": "अन्येऽपि भूमावसुराः प्रजातास्त्वया हता ये सुरदैत्यसङ्गरे ।\nअन्ये तथैवान्धतमः प्रपेदिरे कार्या तथैषां च तमोगतिस्त्वया ॥ । २००॥",
            "a": "11",
            "p": 1
        },
        {
            "i": "111200",
            "n": 200,
            "s": "व्यासावतारे निहतस्त्वयायः कलिः सुशास्त्रोक्तिभिरेव चाद्य ।\nश्रुत्वा त्वदुक्तीः पुरुषेषु तिष्ठन्नीषच्चकारेव मनस्त्वयीश ॥ । २०१॥",
            "a": "11",
            "p": 1
        },
        {
            "i": "111201",
            "n": 201,
            "s": "रामात्मना ये निहताश्च राक्षसा दृष्ट्वा बलं तेऽपि तदा तवाद्य ।\nसमं तवान्यं नहि चिन्तयन्ति सुपापिनोऽपीश तथा हनूमतः ॥ । २०२॥",
            "a": "11",
            "p": 1
        },
        {
            "i": "111202",
            "n": 202,
            "s": "ये केशव त्वद्बहुमानयुक्तास्तथैव वायौ नहि ते तमोऽन्धम् ।\nयोग्याः प्रवेष्टुं तदतो हि मार्गाच्चाल्यास्त्वया जनयित्वैव भूमौ ॥ । २०३॥",
            "a": "11",
            "p": 1
        },
        {
            "i": "111203",
            "n": 203,
            "s": "नितान्तमुत्पाद्य भवद्विरोधं तथाच वायौ बहुभिः प्रकारैः ।\nसर्वेषु देवेषु च पातनीयास्तमस्यथान्धे कलिपूर्वकासुराः ॥ । २०४॥",
            "a": "11",
            "p": 1
        },
        {
            "i": "111204",
            "n": 204,
            "s": "हतौ च यौ रावणकुम्भकर्णौ त्वया त्वदीयौ प्रतिहारपालौ ।\nमहासुरावेशयुतौ हि शापात् त्वयैव तावद्य विमोचनीयौ ॥ । २०५॥",
            "a": "11",
            "p": 1
        },
        {
            "i": "111205",
            "n": 205,
            "s": "यौ तौ तवारी ह तयोः प्रविष्टौ दैत्यौ तु तावन्धतमः प्रवेश्यौ ।\nयौ तौ त्वदीयौ भवदीयवेश्म त्वया पुनः प्रापणीयौ परेश ॥ । २०६॥",
            "a": "11",
            "p": 1
        },
        {
            "i": "111206",
            "n": 206,
            "s": "आविश्य यो बलिमञ्जश्चकार प्रतीपमस्मासु तथा त्वयीश ।\nस चासुरो बलिनामैव भूमौ साल्वो नाम्ना ब्रह्मदत्तस्य जातः ॥ । २०७॥",
            "a": "11",
            "p": 1
        },
        {
            "i": "111207",
            "n": 207,
            "s": "मायामयं तेन विमानमग्र्यमभेद्यमाप्तं सकलैर्गिरीशात् ।\nविद्रावितो यो बहुशस्त्वयैव रामस्वरूपेण भृगूद्वहेन ॥ । २०८॥",
            "a": "11",
            "p": 1
        },
        {
            "i": "111208",
            "n": 208,
            "s": "नासौ हतः शक्तिमताऽपि तत्र कृष्णावतारे स मयैव वध्यः ।\nइत्यात्मसङ्कल्पमृतं विधातुं स चात्र वध्यो भवताऽतिपापी ॥ । २०९॥",
            "a": "11",
            "p": 1
        },
        {
            "i": "111209",
            "n": 209,
            "s": "यदीयमारुह्य विमानमस्य पिताऽभवत् सौभपतिश्च नाम्ना ।\nयदा स भीष्मेण जितः पिताऽस्य तदा स साल्वस्तपसि स्थितोऽभूत् ॥ । २१०॥",
            "a": "11",
            "p": 1
        },
        {
            "i": "111210",
            "n": 210,
            "s": "स चाद्य तस्मात् तपसो निवृत्तो जरासुतस्यानुमते स्थितो हि ।\nअनन्यवध्यो भवताऽद्य वध्यः स प्रापणीयश्च तमस्यथोग्रे ॥ । २११॥",
            "a": "11",
            "p": 1
        },
        {
            "i": "111211",
            "n": 211,
            "s": "यो बाणमाविश्य महासुरोऽभूत् स्थितः स नाम्ना प्रथितोऽपि बाणः ।\nस कीचको नाम बभूव रुद्रवरादवध्यः स तमः प्रवेश्यः ॥ । २१२॥",
            "a": "11",
            "p": 1
        },
        {
            "i": "111212",
            "n": 212,
            "s": "अतस्त्वया भुव्यवतीर्य देवकार्याणि कार्याण्यखिलानि देव ।\nत्वमेव देवेश गतिः सुराणां ब्रह्मेशशक्रेन्दुयमादिकानाम् ॥ । २१३॥",
            "a": "11",
            "p": 1
        },
        {
            "i": "111213",
            "n": 213,
            "s": "त्वमेव नित्योदितपूर्णशक्तिस्त्वमेव नित्योदितपूर्णचिद्धनः ।\nत्वमेव नित्योदितपूर्णसत्सुखस्त्वाद्दृङ् न कश्चित् कुत एव तेऽधिकः ॥ । २१४॥",
            "a": "11",
            "p": 1
        },
        {
            "i": "111214",
            "n": 214,
            "s": "इतीरितो देववरैरुदारगुणार्णवोऽक्षोभ्यतमामृताकृतिः ।\nउत्थाय तस्मात् प्रययावनन्तसोमार्ककान्तिद्युतिरन्वितोऽमरैः ॥ । २१५॥",
            "a": "11",
            "p": 1
        },
        {
            "i": "111215",
            "n": 215,
            "s": "स मेरुमाप्याऽह चतुर्मुखं प्रभुर्यत्र त्वयोक्तोऽस्मि हि तत्र सर्वथा ।\nप्रादुर्भविष्ये भवतो हि भक्त्या वशस्त्विवाहं स्ववशोऽपि चेच्छया ॥ । २१६॥",
            "a": "11",
            "p": 1
        },
        {
            "i": "111216",
            "n": 216,
            "s": "ब्रह्मा प्रणम्याऽह तमात्मकारणं प्रादां पुराऽहं वरुणाय गाः शुभाः ।\nजहार तास्तस्य पिताऽमृतस्रवाः स कश्यपो द्राक् सहसाऽतिगर्वितः ॥ । २१७॥",
            "a": "11",
            "p": 1
        },
        {
            "i": "111217",
            "n": 217,
            "s": "मात्रा त्वदित्या च तथा सुरभ्या प्रचोदितेनैव हृतासु तासु ।\nश्रुत्वा जलेशात् स मया तु शप्तः क्षत्रेषु गोजीवनको भवेति ॥ । २१८॥",
            "a": "11",
            "p": 1
        },
        {
            "i": "111218",
            "n": 218,
            "s": "शूरात् स जातो बहुगोधनाढ्यो भूमौ यमाहुर्वसुदेव इत्यपि ।\nतस्यैव भार्या त्वदितिश्च देवकी बभूव चान्या सुरभिश्च रोहिणी ॥ । २१९॥",
            "a": "11",
            "p": 1
        },
        {
            "i": "111219",
            "n": 219,
            "s": "तत् त्वं भवस्वाऽशु च देवकीसुतस्तथैव यो द्रोणनामा वसुः सः ।\nस्वभार्यया धरया त्वत्पितृत्वं प्राप्तुं तपस्तेप उदारमानसः ॥ । २२०॥",
            "a": "11",
            "p": 1
        },
        {
            "i": "111220",
            "n": 220,
            "s": "तस्मै वरः स मया सन्निसृष्टः स चाऽस नन्दाख्य उतास्य भार्या ।\nनम्ना यशोदा स च शूरतातसुतस्य वैश्याप्रभवोऽथ गोपः ॥ । २२१॥",
            "a": "11",
            "p": 1
        },
        {
            "i": "111221",
            "n": 221,
            "s": "तौ देवकीवसुदेवौ च तेपतुस्तपस्त्वदीयं सुतमिच्छमानौ ।\nत्वामेव तस्मात् प्रथमं प्रदर्श्य तत्र स्वरूपं हि ततो व्रजं व्रज ॥ । २२२॥",
            "a": "11",
            "p": 1
        },
        {
            "i": "111222",
            "n": 222,
            "s": "इतीरिते सोऽब्जभवेन केशवस्तथेति चोक्त्वा पुनराह देवताः ।\nसर्वे भवन्तो भवताऽशु मानुषे कार्यानुसारेण यथानुरूपतः ॥ । २२३॥",
            "a": "11",
            "p": 1
        },
        {
            "i": "111223",
            "n": 223,
            "s": "अथावतीर्णाः सकलाश्च देवता यथायथैवाऽह हरिस्तथातथा ।\nवित्तेश्वरः पूर्वमभूद्धि भौमाद्धरेः सुतत्वेऽपि तदिच्छयाऽसुरात् ॥ । २२४॥",
            "a": "11",
            "p": 1
        },
        {
            "i": "111224",
            "n": 224,
            "s": "पापेन तेनापहृतो हि हस्ती शिवप्रदत्तः सुप्रतीकाभिधानः ।\nतदर्थमेवास्य सुतोऽभिजातो धनेश्वरो भगदत्ताभिधानः ॥ । २२५॥",
            "a": "11",
            "p": 1
        },
        {
            "i": "111225",
            "n": 225,
            "s": "महासुरस्यांशयुतः स एव रुद्रावेशाद् बलवानस्त्रवांश्च ।\nशिष्यो महेन्द्रस्य हते बभूव ताते स्वधर्माभिरतश्च नित्यम् ॥ । २२६॥",
            "a": "11",
            "p": 1
        },
        {
            "i": "111226",
            "n": 226,
            "s": "अभूच्छिनिर्नाम यदुप्रवीरस्तस्याऽत्मजः सत्यक आस तस्मात् ।\nकृष्णः पक्षो युयुधानाभिधेयो गुरुत्मतोऽंशेन युतो बभूव ॥ । २२७॥",
            "a": "11",
            "p": 1
        },
        {
            "i": "111227",
            "n": 227,
            "s": "यः संवहो नाम मरुत् तदंशश्चक्रस्य विष्णोश्च बभूव तस्मिन् ।\nयदुष्वभूद्धृदिको भोजवंशे सितः पक्षस्तस्य सुतो बभूव ॥ । २२८॥",
            "a": "11",
            "p": 1
        },
        {
            "i": "111228",
            "n": 228,
            "s": "स पाञ्चजन्यांशयुतो मरुत्सु तथाऽंशयुक्तः प्रवहस्य वीरः ।\nनामास्य चाभूत् कृतवर्मेत्यथान्ये ये यादवास्तेऽपि सुराः सगोपाः ॥ । २२९॥",
            "a": "11",
            "p": 1
        },
        {
            "i": "111229",
            "n": 229,
            "s": "ये पाण्डवानामभवन् सहाया देवाश्च देवानुचराः समस्ताः ।\nअन्ये तु सर्वेऽप्यसुरा हि मध्यमा ये मानुषास्ते चलबुद्धिप्रवृत्तयः ॥ । २३०॥",
            "a": "11",
            "p": 1
        },
        {
            "i": "111230",
            "n": 230,
            "s": "लिङ्गं सुराणां हि परैव भक्तिर्विष्णौ तदन्येषु च तत्प्रतीपता ।\nअतोऽत्र येये हरिभक्तितत्परास्तेते सुरास्तद्भरिता विशेषतः ॥ । २३१॥",
            "a": "11",
            "p": 1
        },
        {
            "i": "12101",
            "n": 1,
            "s": "औं ॥ बभूव गन्धर्वमुनिस्तु देवकः स आस सेवार्थमथाऽहुकाद्धरेः ।\nस उग्रसेनावरजस्तथैव नामास्य तस्मादजनि स्म देवकी ॥ १॥",
            "a": "12",
            "p": 1
        },
        {
            "i": "12102",
            "n": 2,
            "s": "अन्याश्च याः काश्यपस्यैव भार्या ज्येष्ठां तु तामाहुक आत्मपुत्रीम् ।\nचकार तस्माद्धि पितृष्वसा सा स्वसा च कंसस्य बभूव देवकी ॥ २॥",
            "a": "12",
            "p": 1
        },
        {
            "i": "12103",
            "n": 3,
            "s": "सैवादितिर्वसुदेवस्य दत्ता तस्या रथं मङ्गळं कंस एव ।\nसंयापयामास तदा हि वायुर्जगाद वाक्यं गगनस्थितोऽमुम् ॥ ३॥",
            "a": "12",
            "p": 1
        },
        {
            "i": "12104",
            "n": 4,
            "s": "विनाऽपराधं न ततो गरीयसो न मातुलो वध्यतामेति विष्णोः ।\nलोकस्य धर्माननुवर्ततोऽतः पित्रोर्विरोधार्थमुवाच वायुः ॥ ४॥",
            "a": "12",
            "p": 1
        },
        {
            "i": "12105",
            "n": 5,
            "s": "मृत्युस्तवास्या भविताऽष्टमः सुतो मूढेति चोक्तो जगृहे कृपाणाम् ।\nपुत्रान् समर्प्यास्य च शूरसूनुर्विमोच्य तां तत्सहितो गृहं ययौ ॥ ५॥",
            "a": "12",
            "p": 1
        },
        {
            "i": "12106",
            "n": 6,
            "s": "षट् कन्यकाश्चावरजा गृहीतास्तेनैव ताभिश्च मुमोद शूरजः ।\nबाह्लीकपुत्री च पुरा गृहीता पुराऽस्य भार्या सुरभिस्तु रोहिणी ॥ ६॥",
            "a": "12",
            "p": 1
        },
        {
            "i": "12107",
            "n": 7,
            "s": "राज्ञश्च काशिप्रभवस्य कन्यां स पुत्रिकापुत्रकधर्मतोऽवहत् ।\nकन्यां तथा करवीरेश्वरस्य धर्मेण तेनैव दितिं दनुं पुरा ॥ ७॥",
            "a": "12",
            "p": 1
        },
        {
            "i": "12108",
            "n": 8,
            "s": "यो मन्यते विष्णुरेवाहमित्यसौ पापो वेनः पौण्ड्रको वासुदेवः ।\nजातः पुनः शूरजात् काशिजायां नान्यो मत्तो विष्णुरस्तीति वादी ॥ ८॥",
            "a": "12",
            "p": 1
        },
        {
            "i": "12109",
            "n": 9,
            "s": "धुन्धुर्हतो यो हरिणा मधोः सुत आसीत् सुतायां करवीरेश्वरस्य ।\nसृगालनामा वासुदेवोऽथ देवकीमुदूह्य शौरिर्न ययावुभे ते ॥ ९॥",
            "a": "12",
            "p": 1
        },
        {
            "i": "12110",
            "n": 10,
            "s": "ततस्तु तौ वृष्णिशत्रू बभूवतुर्ज्येष्ठौ सुतौ शूरसुतस्य नित्यम् ।\nअन्यासु च प्राप सुतानुदारान् देवावतारान् वसुदेवोऽखिलज्ञः ॥ १०॥",
            "a": "12",
            "p": 1
        },
        {
            "i": "12111",
            "n": 11,
            "s": "येये हि देवाः पृथिवीं गतास्ते सर्वे शिष्याः सत्यवतीसुतस्य ।\nविष्णुज्ञानं प्राप्य सर्वेऽखिलज्ञास्तस्माद् यथायोग्यतया बभूवुः ॥ ११॥",
            "a": "12",
            "p": 1
        },
        {
            "i": "12112",
            "n": 12,
            "s": "मरीचिजाः षण् मुनयो बभूवुस्ते देवकं प्राहसन् कार्ष्यहेतोः ।\nतच्छापतः कालनेमिप्रसूता अवध्यतार्थं तप एव चक्रुः ॥ १२॥",
            "a": "12",
            "p": 1
        },
        {
            "i": "12113",
            "n": 13,
            "s": "धाता प्रादाद् वरमेषां तथैव शशाप तान् क्ष्मातळे सम्भवध्वम् ।\nतत्र स्वतातो भवतां निहन्तेत्यात्मान्यतो वरलिप्सून् हिरण्यः ॥ १३॥",
            "a": "12",
            "p": 1
        },
        {
            "i": "12114",
            "n": 14,
            "s": "दुर्गा तदा तान् भगवत्प्रचोदिता प्रस्वापयित्वा प्रचकर्ष कायात् ।\nक्रमात् समावेशयदाशु देवकीगर्भाशये तान् न्यहनच्च कंसः ॥ १४॥",
            "a": "12",
            "p": 1
        },
        {
            "i": "12115",
            "n": 15,
            "s": "तदा मुनीन्द्रसंयुतः सदो विधातुरुत्तमम् ।\nस पाण्डुराप्तुमैच्छत न्यवारयंश्च ते तदा ॥ १५॥",
            "a": "12",
            "p": 1
        },
        {
            "i": "12116",
            "n": 16,
            "s": "यधर्थमेव जायते पुमान् हि तस्य सोऽकृतेः ।\nशुभां गतिं नतु व्रजेद् ध्रुवम् ततो न्यवारयन् ॥ १६॥",
            "a": "12",
            "p": 1
        },
        {
            "i": "12117",
            "n": 17,
            "s": "प्रधानदेवताजने नियोक्तुमात्मनः प्रियाम् ।\nबभूव पाण्डुरेष तद् विना न तस्य सद्गतिः ॥ १७॥",
            "a": "12",
            "p": 1
        },
        {
            "i": "12118",
            "n": 18,
            "s": "अतोऽन्यथा सुतानृते व्रजन्ति सद्गतिं नराः ।\nयथैव धर्मभूषणो जगाम सन्ध्यकासुतः ॥ १८॥",
            "a": "12",
            "p": 1
        },
        {
            "i": "12119",
            "n": 19,
            "s": "तदा कलिश्च राक्षसा बभूवुरिन्द्रजिन्मुखाः ।\nविचित्रवीर्यनन्दनप्रियोदरे हि गर्भगाः ॥ १९॥",
            "a": "12",
            "p": 1
        },
        {
            "i": "12120",
            "n": 20,
            "s": "तदस्य सोऽनुजोऽशृणोन्मुनीन्द्रदूषितं च तत् ।\nविचार्य तु प्रियामिदं जगाद वासुदेवधीः ॥ २०॥",
            "a": "12",
            "p": 1
        },
        {
            "i": "12121",
            "n": 21,
            "s": "य एव मद्गुणाधिकस्ततः सुतं समाप्नुहि ।\nसुतं विना न नो गतिं शुभां वदन्ति साधवः ॥ २१॥",
            "a": "12",
            "p": 1
        },
        {
            "i": "12122",
            "n": 22,
            "s": "तदस्य कृच्छ्रतो वचः पृथाऽग्रहीज्जगाद च ।\nममास्ति देववश्यदो मनूत्तमः सुताप्तिदः ॥ २२॥",
            "a": "12",
            "p": 1
        },
        {
            "i": "12123",
            "n": 23,
            "s": "न ते सुरानृते समः सुरेषु केचिदेव च ।\nअतस्तवाधिकं सुरं कमाह्वये त्वदाज्ञया ॥ २३॥",
            "a": "12",
            "p": 1
        },
        {
            "i": "12124",
            "n": 24,
            "s": "वरं समाश्रिता पतिं व्रजेत या ततोऽधमम् ।\nन काचिदस्ति निष्कृतिर्न भर्तृलोकमृच्छति ॥ २४॥",
            "a": "12",
            "p": 1
        },
        {
            "i": "12125",
            "n": 25,
            "s": "कृते पुरा सुरास्तथा सुराङ्गनाश्च केवलम् ।\nनिमित्ततोऽपि ताः क्वचिन्न तान् विहाय मेनिरे ॥ २५॥",
            "a": "12",
            "p": 1
        },
        {
            "i": "12126",
            "n": 26,
            "s": "मनोवचःशरीरतो यतो हि ताः पतिव्रताः ।\nअनादिकालतोऽभवंस्ततः सभर्तृकाः सदा ॥ २६॥",
            "a": "12",
            "p": 1
        },
        {
            "i": "12127",
            "n": 27,
            "s": "स्वभर्तृभिर्विमुक्तिगाः सहैव ता भवन्ति हि ।\nकृतान्तमाप्य चाप्सरःस्त्रियो बभूवुरूर्जिताः ॥ २७॥",
            "a": "12",
            "p": 1
        },
        {
            "i": "12128",
            "n": 28,
            "s": "अनावृताश्च तास्तथा यथेष्टभर्तृकाः सदा ।\nअतस्तु ता न भर्तृभिर्विमुक्तिमापुरुत्तमाम् ॥ २८॥",
            "a": "12",
            "p": 1
        },
        {
            "i": "12129",
            "n": 29,
            "s": "सुरस्त्रियोऽतिकारणैर्यदाऽन्यथा स्थितास्तदा ।\nदुरन्वयात् सुदुःसहा विपत् ततो भविष्यति ॥ २९॥",
            "a": "12",
            "p": 1
        },
        {
            "i": "12130",
            "n": 30,
            "s": "अयुक्तमुक्तवांस्ततो भवांस्तथाऽपि ते वचः ।\nअलङ्घ्यमेव मे ततो वदस्व पुत्रदं सुरम् ॥ ३०॥",
            "a": "12",
            "p": 1
        },
        {
            "i": "12131",
            "n": 31,
            "s": "इतीरितोऽब्रवीन्नृपो न धर्मतो विना भुवः ।\nनृपोऽभिरक्षिता भवेत् तदाह्वयाऽशु तं विभुम् ॥ ३१॥",
            "a": "12",
            "p": 1
        },
        {
            "i": "12132",
            "n": 32,
            "s": "स धर्मजः सुधार्मिको भवेद्धि सूनुरुत्तमः ।\nइतीरिते तया यमः समाहुतोऽगमद् द्रुतम् ॥ ३२॥",
            "a": "12",
            "p": 1
        },
        {
            "i": "12133",
            "n": 33,
            "s": "ततश्च सद्य एव सा सुषाव पुत्रमुत्तमम् ।\nयुधिष्ठिरं यमो हि स प्रपेद आत्मपुत्रताम् ॥ ३३॥",
            "a": "12",
            "p": 1
        },
        {
            "i": "12134",
            "n": 34,
            "s": "यमे सुते तु कुन्तितः प्रजात एव सौबली ।\nअदँह्यतेर्ष्यया चिरं बभञ्ज गर्भमेव च ॥ ३४॥",
            "a": "12",
            "p": 1
        },
        {
            "i": "12135",
            "n": 35,
            "s": "स्वगर्भपातने कृते तया जगाम केशवः ।\nपराशरात्मजो न्यधाद् घटेषु तान् विभागशः ॥ ३५॥",
            "a": "12",
            "p": 1
        },
        {
            "i": "12136",
            "n": 36,
            "s": "शतात्मना विभेदिताः शतं सुयोधनादयः ।\nबभूवुरन्वहं ततः शतोत्तरा च दुःशळा ॥ ३६॥",
            "a": "12",
            "p": 1
        },
        {
            "i": "12137",
            "n": 37,
            "s": "स देवकार्यसिद्धये ररक्ष गर्भमीश्वरः ।\nपराशरात्मजः प्रभुर्विचित्रवीर्यजोद्भवम् ॥ ३७॥",
            "a": "12",
            "p": 1
        },
        {
            "i": "12138",
            "n": 38,
            "s": "कलिः सुयोधनोऽजनि प्रभूतबाहुवीर्ययुक् ।\nप्रधानवायुसन्निधेर्बलाधिकत्वमस्य तत् ॥ ३८॥",
            "a": "12",
            "p": 1
        },
        {
            "i": "12139",
            "n": 39,
            "s": "पुरा हि मेरुमूर्धनि त्रिविष्टपौकसां वचः ।\nवसुन्धरातळोद्भवोन्मुखं श्रुतं दितेः सुतैः ॥ ३९॥",
            "a": "12",
            "p": 1
        },
        {
            "i": "12140",
            "n": 40,
            "s": "ततस्तु ते त्रिलोचनं तपोबलादतोषयन् ।\nवृतश्च देवकण्टको ह्यवध्य एव सर्वतः ॥ ४०॥",
            "a": "12",
            "p": 1
        },
        {
            "i": "12141",
            "n": 41,
            "s": "वरादुमापतेस्ततः कलिः स देवकण्टकः ।\nबभूव वज्रकाययुक् सुयोधनो महाबलः ॥ ४१॥",
            "a": "12",
            "p": 1
        },
        {
            "i": "12142",
            "n": 42,
            "s": "अवध्य एव सर्वतः सुयोधने समुत्थिते ।\nघृताभिपूर्णकुम्भतः स इन्द्रजित् समुत्थितः ॥ ४२॥",
            "a": "12",
            "p": 1
        },
        {
            "i": "12143",
            "n": 43,
            "s": "स दुःखशासनोऽभवत् ततोऽतिकायसम्भवः ।\nस वै विकर्ण उच्यते ततः खरोऽभवद् बली ॥ ४३॥",
            "a": "12",
            "p": 1
        },
        {
            "i": "12144",
            "n": 44,
            "s": "स चित्रसेननामकस्तथाऽपरे च राक्षसाः ।\nबभूवुरुग्रपौरुषा विचित्रवीर्यजात्मजाः ॥ ४४॥",
            "a": "12",
            "p": 1
        },
        {
            "i": "12145",
            "n": 45,
            "s": "समस्तदोषरूपिणः शरीरिणो हि तेऽभवन् ।\nमृषेति नामतो हि या बभूव दुःशळाऽसुरी ॥ ४५॥",
            "a": "12",
            "p": 1
        },
        {
            "i": "12146",
            "n": 46,
            "s": "कुहूप्रवेशसंयुता ययाऽऽर्जुनेर्वधाय हि ।\nतपः कृतं त्रिशूलिने ततो हि साऽत्र जज्ञुषी ॥ ४६॥",
            "a": "12",
            "p": 1
        },
        {
            "i": "12147",
            "n": 47,
            "s": "तयोदितो हि सैन्धवो बभूव कारणं वधे ।\nस कालकेयदानवस्तदर्थमास भूतळे ॥ ४७॥",
            "a": "12",
            "p": 1
        },
        {
            "i": "12148",
            "n": 48,
            "s": "तथाऽऽस निर्.हृथाभिधोऽनुजः स निर्.हृतेरभूत् ।\nस नासिकामरुद्युतो युयुत्सुनामकः कृती ॥ ४८॥",
            "a": "12",
            "p": 1
        },
        {
            "i": "12149",
            "n": 49,
            "s": "स चाऽम्बिकेयवीर्यजः सुयोधनादनन्तरः ।\nबभूव वैश्यकन्यकोदरोद्भवो हरिप्रियः ॥ ४९॥",
            "a": "12",
            "p": 1
        },
        {
            "i": "12150",
            "n": 50,
            "s": "युधिष्ठिरे जात उवाच पाण्डुर्बाह्वोर्बलाज्ज्ञानबलाच्च धर्मः ।\nरक्ष्योऽन्यथा नाशमुपैति तस्माद् बलद्वयाढ्यं प्रसुवाऽशु पुत्रम् ॥ ५०॥",
            "a": "12",
            "p": 1
        },
        {
            "i": "12151",
            "n": 51,
            "s": "यज्ञाधिको ह्यश्वमेधो मनुष्यदृश्येषु तेजस्स्वधिको हि भास्करः ।\nवर्णेषु विप्रः सकलैर्गुणैर्वरो देवेषु वायुः पुरुषोत्तमादृते ॥ ५१॥",
            "a": "12",
            "p": 1
        },
        {
            "i": "12152",
            "n": 52,
            "s": "विशेषतोऽप्येष पितैव मे प्रभुर्व्यासात्मना विष्णुरनन्तपौरुषः ।\nअतश्च ते श्वशुरो नैव योग्यो दातुं पुत्रं वायुमुपैहि तत् प्रभुम् ॥ ५२॥",
            "a": "12",
            "p": 1
        },
        {
            "i": "12153",
            "n": 53,
            "s": "इतीरिते पृथयाऽऽहूतवायुसंस्पर्शमात्रादभवद् बलद्वये ।\nसमो जगत्यस्ति न यस्य कश्चिद् भक्तौ च विष्णोर्भगवद्वशः सुतः ॥ ५३॥",
            "a": "12",
            "p": 1
        },
        {
            "i": "12154",
            "n": 54,
            "s": "स वायुरेवाभवदत्र भीमनामा भृता माः सकला हि यस्मिन् ।\nस विष्णुनेशेन युतः सदैव नाम्ना सेनो भीमसेनस्ततोऽसौ ॥ ५४॥",
            "a": "12",
            "p": 1
        },
        {
            "i": "12155",
            "n": 55,
            "s": "तज्जन्ममात्रेण धरा विदारिता शार्दूलभीताज्जननीकराद् यदा ।\nपपात सञ्चूर्णित एव पर्वतस्तेनाखिलोऽसौ शतशृङ्गनामा ॥ ५५॥",
            "a": "12",
            "p": 1
        },
        {
            "i": "12156",
            "n": 56,
            "s": "तस्मिन् प्रजाते रुधिरं प्रसुस्रुवुर्महासुरा वाहनसैन्यसंयुताः ।\nनृपाश्च तत्पक्षभवाः समस्तास्तदा भीता असुरा राक्षसाश्च ॥ ५६॥",
            "a": "12",
            "p": 1
        },
        {
            "i": "12157",
            "n": 57,
            "s": "अवर्द्धतात्रैव वृकोदरो वने मुदं सुराणामभितः प्रवर्द्धयन् ।\nतदैव शेषो हरिणोदितोऽविशद् गर्भं सुताया अपि देवकस्य ॥ ५७॥",
            "a": "12",
            "p": 1
        },
        {
            "i": "12158",
            "n": 58,
            "s": "स तत्र मासत्रयमुष्य दुर्गयाऽपवाहितो रोहिणीगर्भमाशु ।\nनियुक्तया केशवेनाथ तत्र स्थित्वा मासान् सप्त जातः पृथिव्याम् ॥ ५८॥",
            "a": "12",
            "p": 1
        },
        {
            "i": "12159",
            "n": 59,
            "s": "स नामतो बलदेवो बलाढ्यो बभूव तस्यानु जनार्दनः प्रभुः ।\nआविर्बभूवाखिलसद्गुणैकपूर्णः सुतायामिह देवकस्य ॥ ५९॥",
            "a": "12",
            "p": 1
        },
        {
            "i": "12160",
            "n": 60,
            "s": "यः सत्सुखज्ञानबलैकदेहः समस्तदोषस्पर्शोज्झितः सदा ।\nअव्यक्ततत्कार्यमयो न यस्य देहः कुतश्चित् क्वच स ह्यजो हरिः ॥ ६०॥",
            "a": "12",
            "p": 1
        },
        {
            "i": "12161",
            "n": 61,
            "s": "न शुक्लरक्तप्रभवोऽस्य कायस्तथाऽपि तत्पुत्रतयोच्यते मृषा ।\nजनस्य मोहाय शरीरतोऽस्या यदाविरासीदमलस्वरूपः ॥ ६१॥",
            "a": "12",
            "p": 1
        },
        {
            "i": "12162",
            "n": 62,
            "s": "आविश्य पूर्वं वसुदेवमेव विवेश तस्मादृतुकाल एव ।\nदेवीमुवासात्र च सप्त मासान् सार्धांस्ततश्चाऽविरभूदजोऽपि ॥ ६२॥",
            "a": "12",
            "p": 1
        },
        {
            "i": "12163",
            "n": 63,
            "s": "यथा पुरा स्तम्भत आविरासीदशुक्लरक्तोऽपि नृसिंहरूपः ।\nतथैव कृष्णोऽपि तथाऽपि मातापितृक्रमादेव विमोहयत्यजः ॥ ६३॥",
            "a": "12",
            "p": 1
        },
        {
            "i": "12164",
            "n": 64,
            "s": "पितृक्रमं मोहनार्थं समेति न तावता शुक्लतो रक्ततश्च ।\nजातोऽस्य देहस्त्विति दर्शनाय सशङ्खचक्राब्जगदः स दृष्टः ॥ ६४॥",
            "a": "12",
            "p": 1
        },
        {
            "i": "12165",
            "n": 65,
            "s": "अनेकसूर्याभकिरीटयुक्तो विद्युत्प्रभे कुण्डले धारयंश्च ।\nपीताम्बरो वनमाली स्वनन्तसूर्योरुदीप्तिर्ददृशे सुखार्णवः ॥ ६५॥",
            "a": "12",
            "p": 1
        },
        {
            "i": "12166",
            "n": 66,
            "s": "स कञ्चयोनिप्रमुखैः सुरैः स्तुतः पित्रा च मात्रा च जगाद शूरजम् ।\nनयस्व मां नन्दगृहानिति स्म ततो बभूव द्विभुजो जनार्दनः ॥ ६६॥",
            "a": "12",
            "p": 1
        },
        {
            "i": "12167",
            "n": 67,
            "s": "तदैव जाता च हरेरनुज्ञया दुर्गाभिधा श्रीरनु नन्दपत्न्याम् ।\nततस्तमादाय हरिं ययौ स शूरात्मजो नन्दगृहान् निशीथे ॥ ६७॥",
            "a": "12",
            "p": 1
        },
        {
            "i": "12168",
            "n": 68,
            "s": "संस्थाप्य तं तत्र तथैव कन्यकामादाय तस्मात् स्वगृहं पुनर्ययौ ।\nहत्वा स्वसुर्गर्भषट्कं क्रमेण मत्वाऽष्टमं तत्र जगाम कंसः ॥ ६८॥",
            "a": "12",
            "p": 1
        },
        {
            "i": "12169",
            "n": 69,
            "s": "गर्भं देवक्यां सप्तमं मेनिरे हि लोकाः सुतं त्वष्टमं तां ततः सः ।\nमत्वा हन्तुं पादयोः सम्प्रगृह्य सम्पोथयामास शिलातळे च ॥ ६९॥",
            "a": "12",
            "p": 1
        },
        {
            "i": "12170",
            "n": 70,
            "s": "सा तद्धस्तात् क्षिप्रमुत्पत्य देवी खेऽदृश्यतैवाष्टभुजा समग्रा ।\nब्रह्मादिभिः पूज्यमाना समग्रैरत्यद्भुताकारवती हरिप्रिया ॥ ७०॥",
            "a": "12",
            "p": 1
        },
        {
            "i": "12171",
            "n": 71,
            "s": "उवाच चाऽर्या तव मृत्युरत्र क्वचित् प्रजातो हि वृथैव पाप ।\nअनागसीं मां विनिहन्तुमिच्छस्यशक्यकार्ये तव चोद्यमोऽयम् ॥ ७१॥",
            "a": "12",
            "p": 1
        },
        {
            "i": "12172",
            "n": 72,
            "s": "उक्त्वेति कंसं पुनरेव देवकीतल्पेऽशयद् बालरूपैव दुर्गा ।\nनाज्ञासिषुस्तामथ केचनात्र ऋते हि मातापितरौ गुणाढ्याम् ॥ ७२॥",
            "a": "12",
            "p": 1
        },
        {
            "i": "12173",
            "n": 73,
            "s": "श्रुत्वा तयोक्तं तु तदैव कंसः पश्चात्तापाद् वसुदेवं सभार्यम् ।\nप्रसादयामास पुनःपुनश्च विहाय कोपं च तमूचतुस्तौ ।\nसुखस्य दुःखस्य च राजसिंह नान्यः कर्ता वासुदेवादिति स्म ॥ ७३॥",
            "a": "12",
            "p": 1
        },
        {
            "i": "12174",
            "n": 74,
            "s": "आनीय कंसोऽथ गृहे स्वमन्त्रिणः प्रोवाच कन्यावचनं समस्तम् ।\nश्रुत्वा च ते प्रोचुरत्यन्तपापाः कार्यं बालानां निधनं सर्वशोऽपि ॥ ७४॥",
            "a": "12",
            "p": 1
        },
        {
            "i": "12175",
            "n": 75,
            "s": "तथेति तांस्तत्र नियुज्य कंसो गृहं स्वकीयं प्रविवेश पापः ।\nचेरुश्च ते बालवधे सदोद्यता हिंसाविहाराः सततं स्वभावतः ॥ ७५॥",
            "a": "12",
            "p": 1
        },
        {
            "i": "12176",
            "n": 76,
            "s": "अथ प्रभाते शयने शयानमपश्यतामब्जदलायताक्षम् ।\nकृष्णं यशोदा च तथैव नन्द आनन्दसान्द्राकृतिमप्रमेयम् ॥ ७६॥",
            "a": "12",
            "p": 1
        },
        {
            "i": "12177",
            "n": 77,
            "s": "मेनात एतौ निजपुत्रमेनं स्रष्टारमब्जप्रभवस्य चेशम् ।\nमहोत्सवात् पूर्णमनाश्च नन्दो विप्रेभ्योऽदाल्लक्षमितास्तदा गाः ॥ ७७॥",
            "a": "12",
            "p": 1
        },
        {
            "i": "12178",
            "n": 78,
            "s": "सुवर्णरत्नाम्बरभूषणानां बहूनि गोजीविगणाधिनाथः ।\nप्रादादथोपायनपाणयस्तं गोपा यशोदां च मुदा स्त्रियोऽगमन् ॥ ७८॥",
            "a": "12",
            "p": 1
        },
        {
            "i": "12179",
            "n": 79,
            "s": "गतेषु तत्रैव दिनेषु केषुचिज्जगाम कंसस्य गृहं स नन्दः ।\nपूर्वं हि नन्दः स करं हि दातुं बृहद्वनान्निस्सृतः प्राप कृष्णाम् ॥ ७९॥",
            "a": "12",
            "p": 1
        },
        {
            "i": "12180",
            "n": 80,
            "s": "सहाऽगता तेन तदा यशोदा सुषाव दुर्गामथ तत्र शौरिः ।\nनिधाय कृष्णं प्रतिगृह्य कन्यकां गृहं ययौ नन्द उवास तत्र ॥ ८०॥",
            "a": "12",
            "p": 1
        },
        {
            "i": "12181",
            "n": 81,
            "s": "निरुष्य तस्मिन् यमुनातटे स मासं ययौ द्रष्टुकामो नरेन्द्रम् ।\nराज्ञेऽथ तं दत्तकरं ददर्श शूरात्मजो वाक्यमुवाच चैनम् ॥ ८१॥",
            "a": "12",
            "p": 1
        },
        {
            "i": "12182",
            "n": 82,
            "s": "याह्युत्पाताः सन्ति तत्रेत्युदीरितो जगाम शीघ्रं यमुनां स नन्दः ।\nरात्रावेवाऽगच्छमाने तु नन्दे कंसस्य धात्री तु जगाम गोष्ठम् ॥ ८२॥",
            "a": "12",
            "p": 1
        },
        {
            "i": "12183",
            "n": 83,
            "s": "सा पूतना नाम निजस्वरूपमाच्छाद्य रात्रौ शुभरूपवच्च ।\nविवेश नन्दस्य गृहं बृहद्वनप्रान्ते हि मार्गे रचितं प्रयाणे ॥ ८३॥",
            "a": "12",
            "p": 1
        },
        {
            "i": "12184",
            "n": 84,
            "s": "तीरे भगिन्यास्तु यमस्य वस्त्रगृहे शयानं पुरुषोत्तमं तम् ।\nजग्राह मात्रा तु यशोदया तया निद्रायुजा प्रेक्ष्यमाणा शुभेव ॥ ८४॥",
            "a": "12",
            "p": 1
        },
        {
            "i": "12185",
            "n": 85,
            "s": "तन्मायया धर्षिता निद्रया च न्यवारयन्नैव हि नन्दजाया ।\nतया प्रदत्तं स्तनमीशिताऽसुभिः पपौ सहैवाऽशु जनार्दनः प्रभुः ॥ ८५॥",
            "a": "12",
            "p": 1
        },
        {
            "i": "12186",
            "n": 86,
            "s": "मृता स्वरूपेण सुभीषणेन पपात सा व्याप्य वनं समस्तम् ।\nतदाऽऽगमन्नन्दगोपोऽपि तत्र दृष्ट्वा च सर्वेऽप्यभवन् सुविस्मिताः ॥ ८६॥",
            "a": "12",
            "p": 1
        },
        {
            "i": "12187",
            "n": 87,
            "s": "सा ताटका चोर्वशिसम्प्रविष्टा कृष्णावध्यानान्निरयं जगाम ।\nसा तूर्वशी कृष्णभुक्तस्तनेन पूता स्वर्गं प्रययौ तत्क्षणेन ॥ ८७॥",
            "a": "12",
            "p": 1
        },
        {
            "i": "12188",
            "n": 88,
            "s": "सा तुम्बुरोः सङ्गत आविवेश रक्षस्तनुं शापतो वित्तपस्य ।\nकृष्णस्पर्शाच्छुद्धरूपा पुनर्दिवं ययौ तुष्टे किमलभ्यं रमेशे ॥ ८८॥",
            "a": "12",
            "p": 1
        },
        {
            "i": "12189",
            "n": 89,
            "s": "यदाऽऽप देवश्चतुरः स मासांस्तदोपनिष्क्रामणमस्य चाऽसीत् ।\nजन्मर्क्षमस्मिन् दिन एव चाऽसीत् प्रातः किञ्चित् तत्र महोत्सवोऽभवत् ॥ ८९॥",
            "a": "12",
            "p": 1
        },
        {
            "i": "12190",
            "n": 90,
            "s": "तदा शयानः शकटस्य सोऽधः पदाऽक्षिपत् तं दितिजं निहन्तुम् ।\nअनः समाविश्य दितेः सुतोऽसौ स्थितः प्रतीपाय हरेः सुपापः ॥ ९०॥",
            "a": "12",
            "p": 1
        },
        {
            "i": "12191",
            "n": 91,
            "s": "क्षिप्तोऽनसिस्थः शकटाक्षनामा स विष्णुनेत्वा सहितः पपात ।\nममार चाऽशु प्रतिभग्नगात्रो व्यत्यस्तचक्राक्षमभूदनश्च ॥ ९१॥",
            "a": "12",
            "p": 1
        },
        {
            "i": "12192",
            "n": 92,
            "s": "ससम्भ्रमात् तं प्रतिगृह्य शङ्क्या कृष्णं यशोदा द्विजवर्यसूक्तिभिः ।\nसा स्नापयामास नदीतटात् तदा समागता नन्दवचोऽभितर्जिता ॥ ९२॥",
            "a": "12",
            "p": 1
        },
        {
            "i": "12193",
            "n": 93,
            "s": "हत्वा तु तं कंसभृत्यं स कृष्णः शिश्ये पुनः शिशुवत् सर्वशास्ता ।\nएवं गोपान् प्रीणयन् बालकेळीविनोदतो न्यवसत् तत्र देवः ॥ ९३॥",
            "a": "12",
            "p": 1
        },
        {
            "i": "12194",
            "n": 94,
            "s": "विवर्द्धमाने लोकदृष्ट्यैव कृष्णे पाण्डुः पुनः प्राह पृथामिदं वचः ।\nधर्मिष्ठो नौ सूनुरग्रे बभूव बलद्वयज्येष्ठ उतापरश्च ॥ ९४॥",
            "a": "12",
            "p": 1
        },
        {
            "i": "12195",
            "n": 95,
            "s": "यदैक एवातिबलोपपन्नो भवेत् तदा तेन परावमर्दे ।\nप्रवर्त्यमाने स्वपुरं हरेयुश्चौर्यात् परे तद् द्वयमत्र योग्यम् ॥ ९५॥",
            "a": "12",
            "p": 1
        },
        {
            "i": "12196",
            "n": 96,
            "s": "शस्त्रास्त्रविद् वीर्यवान् नौ सुतोऽन्यो भवेद् देवं तादृशमाह्वयातः ।\nशेषस्तव भ्रातृसुतोऽभिजातस्तस्मान्नासौ सुतदानाय योग्यः ॥ ९६॥",
            "a": "12",
            "p": 1
        },
        {
            "i": "12197",
            "n": 97,
            "s": "नवै सुपर्णः सुतदो नरेषु प्रजायते वाऽस्य यतस्तथाऽऽज्ञा ।\nकृता पुरा हरिणा शङ्करस्तु क्रोधात्मकः पालने नैव योग्यः ॥ ९७॥",
            "a": "12",
            "p": 1
        },
        {
            "i": "12198",
            "n": 98,
            "s": "अतो महेन्द्रो बलवाननन्तरस्तेषां समाह्वानमिहार्हति स्वराट् ।\nइतीरिता साऽऽह्वयदाशु वासवं ततः प्रजज्ञे स्वयमेव शक्रः ॥ ९८॥",
            "a": "12",
            "p": 1
        },
        {
            "i": "12199",
            "n": 99,
            "s": "स चार्जुनो नाम नरांशयुक्तो विष्ण्वावेशी बलवानस्त्रवेत्ता ।\nरूप्यन्यः स्यात् सूनुरित्युच्यमाना भर्त्रा कुन्ती नेति तं प्राह धर्मात् ॥ ९९॥",
            "a": "12",
            "p": 1
        },
        {
            "i": "121100",
            "n": 100,
            "s": "बृहस्पतिः पूर्वमभूद्धरेः पदं संसेवितुं पवनावेशयुक्तः ।\nस उद्धवो नाम यदुप्रवीराज्जातो विद्वानुपगवनामधेयात् ॥ १००॥",
            "a": "12",
            "p": 1
        },
        {
            "i": "121101",
            "n": 101,
            "s": "द्रोणात्मकं नातितरां स्वसेवकं कुर्याद्धरिर्मामिति भूय एव ।\nस उद्धवात्माऽवततार यादवेष्वासेवनार्थं पुरुषोत्तमस्य ॥ १०१॥",
            "a": "12",
            "p": 1
        },
        {
            "i": "121102",
            "n": 102,
            "s": "बृहस्पतेरेव स सर्वविद्या अवाप मन्त्री निपुणः सर्ववेत्ता ।\nवर्षत्रये तत्परतः स सात्यकिर्जज्ञे दिने चेकितानश्च तस्मिन् ॥ १०२॥",
            "a": "12",
            "p": 1
        },
        {
            "i": "121103",
            "n": 103,
            "s": "मरुत्सु नाम प्रतिभो यदुष्वभूत् स चेकितानो हरिसेवनार्थम् ।\nतदैव जातो हृदिकात्मजोऽपि वर्षत्रये तत्परतो युधिष्ठिरः ॥ १०३॥",
            "a": "12",
            "p": 1
        },
        {
            "i": "121104",
            "n": 104,
            "s": "ततोऽब्दतो भूभरसंहृतौ हरेरङ्गत्वमाप्तुं गिरिशोऽजनिष्ट ।\nअश्वत्थामा नामतोऽश्वध्वनिं स यस्माच्चक्रे जायमानो महात्मा ॥ १०४॥",
            "a": "12",
            "p": 1
        },
        {
            "i": "121105",
            "n": 105,
            "s": "स सर्वविद् बलवानस्त्रवेत्ता कृपस्वसायां द्रोणवीर्योद्भवोऽभूत् ।\nदुर्योधनस्तच्चतुर्थेऽह्नि जातस्तस्यापरेद्युर्भीमसेनः सुधीरः ॥ १०५॥",
            "a": "12",
            "p": 1
        },
        {
            "i": "121106",
            "n": 106,
            "s": "यदा स मासद्वितयी बभूव तदा रोहिण्यां बलदेवोऽभिजातः ।\nबली गुणाढ्यः सर्ववेदी य एव सेवाखिन्नो लक्ष्मणोऽग्रे हरेर्भूत् ॥ १०६॥",
            "a": "12",
            "p": 1
        },
        {
            "i": "121107",
            "n": 107,
            "s": "यदा हि पुत्रान् विनिहन्तुमेतौ सहैव बद्धौ गतिशृङ्खलायाम् ।\nकंसेनापापौ देवकीशूरपुत्रौ वियोजिताः शौरिभार्याः पराश्च ॥ १०७॥",
            "a": "12",
            "p": 1
        },
        {
            "i": "121108",
            "n": 108,
            "s": "विनिश्चयार्थं देवकीगर्भजानामन्या भार्या धृतगर्भाः स कंसः ।\nस्थानान्तरे प्रसवो यावदासां संस्थापयामास सुपापबुद्धिः ॥ १०८॥",
            "a": "12",
            "p": 1
        },
        {
            "i": "121109",
            "n": 109,
            "s": "हेतोरेतस्माद् रोहिणी नन्दगेहे प्रसूत्यर्थं स्थापिता तेन देवी ।\nलेभे पुत्रं गोकुले पूर्णचन्द्रकान्ताननं बलभद्रं सुशुभ्रम् ॥ १०९॥",
            "a": "12",
            "p": 1
        },
        {
            "i": "121110",
            "n": 110,
            "s": "यदा त्रिमासः स बभूव देवस्तदाऽऽविरासीत् पुरुषोत्तमोऽजः ।\nकृष्णशेषावाप्तुकामौ सुतौ हि तपश्चक्राते देवकीशूरपुत्रौ ॥ ११०॥",
            "a": "12",
            "p": 1
        },
        {
            "i": "121111",
            "n": 111,
            "s": "विष्ण्वावेशी बलवान् यो गुणाधिकः स मे सुतः स्यादिति रोहिणी च ।\nतेपे तपोऽतो हरिशुक्लकेशयुतः शेषो देवकीरोहिणीजः ॥ १११॥",
            "a": "12",
            "p": 1
        },
        {
            "i": "121112",
            "n": 112,
            "s": "अवर्द्धतासौ हरिशुक्लकेशसमावेशी गोकुले रौहिणेयः ।\nकृष्णोऽपि लीला लळिताः प्रदर्शयन् बलद्वितीयो रमयामास गोष्ठम् ॥ ११२॥",
            "a": "12",
            "p": 1
        },
        {
            "i": "121113",
            "n": 113,
            "s": "स प्राकृतं शिशुमात्मनमुच्चैर्विजानन्त्या मातुरादर्शनाय ।\nविजृम्भमाणोऽखिलमात्मसंस्थं प्रदर्शयामास कदाचिदीशः ॥ ११३॥",
            "a": "12",
            "p": 1
        },
        {
            "i": "121114",
            "n": 114,
            "s": "साऽण्डं महाभूतमनोऽभिमानमहत्प्रकृत्यावृतमब्जजादिभिः ।\nसुरैः शिवेतैर्नरदैत्यसङ्घैर्युतं ददर्शास्य तनौ यशोदा ॥ ११४॥",
            "a": "12",
            "p": 1
        },
        {
            "i": "121115",
            "n": 115,
            "s": "न्यमीलयच्चाक्षिणी भीतभीता जुगूह चाऽत्मानमथो रमेशः ।\nवपुः स्वकीयं सुखचित्स्वरूपं पूर्णं सत्सु ज्ञापयंस्तद्ध्यदर्शयत् ॥ ११५॥",
            "a": "12",
            "p": 1
        },
        {
            "i": "121116",
            "n": 116,
            "s": "कदाचित् तं लाळयन्ती यशोदा वोढुं नाशक्नोद् भूरिभाराधिकार्ता ।\nनिधाय तं भूमितळे स्वकर्म यदा चक्रे दैत्य आगात् सुघोरः ॥ ११६॥",
            "a": "12",
            "p": 1
        },
        {
            "i": "121117",
            "n": 117,
            "s": "तृणावर्तो नामतः कंसभृत्यः सृष्ट्वाऽत्युग्रं चक्रवातः शिशुं तम् ।\nआदायाऽयादन्तरिक्षं स तेन शस्तः कण्ठग्राहसंरुद्धवायुः ॥ ११७॥",
            "a": "12",
            "p": 1
        },
        {
            "i": "121118",
            "n": 118,
            "s": "पपात कृष्णेन हतः शिलातळे तृणावर्तः पर्वतोदग्रदेहः ।\nसुविस्मयं चाऽपुरथो जनास्ते तृणावर्तं वीक्ष्य सञ्चूर्णिताङ्गम् ॥ ११८॥",
            "a": "12",
            "p": 1
        },
        {
            "i": "121119",
            "n": 119,
            "s": "अक्रुद्ध्यतां केशवोऽनुग्रहाय शुभं स्वयोग्यादधिकं निहन्तुम् ।\nस क्रुद्ध्यतां नवनीतादि मृष्णंश्चचार देवो निजसत्सुखाम्बुधिः ॥ ११९॥",
            "a": "12",
            "p": 1
        },
        {
            "i": "121120",
            "n": 120,
            "s": "यस्मिन्नब्दे भाद्रपदे स मासे सिंहस्थयोर्गुरुरव्योः परेशः ।\nउदैत् ततः फाल्गुने फल्गुनोऽभूद् गते ततो माद्रवती बभाषे ॥ १२०॥",
            "a": "12",
            "p": 1
        },
        {
            "i": "121121",
            "n": 121,
            "s": "जाताः सुतास्ते प्रवराः पृथायामेकाऽनपत्याऽहमतः प्रसादात् ।\nतवैव भूयासमहं सुतेता विधत्स्व कुन्तीं मम मन्त्रदात्रीम् ॥ १२१॥",
            "a": "12",
            "p": 1
        },
        {
            "i": "121122",
            "n": 122,
            "s": "इतीरितः प्राह पृथां स माद्र्यै दिशस्व मन्त्रं सुतदं वरिष्ठम् ।\nइत्यूचिवांसं पतिमाह यादवी दद्यां त्वदर्थे तु सकृत्फलाय ॥ १२२॥",
            "a": "12",
            "p": 1
        },
        {
            "i": "121123",
            "n": 123,
            "s": "उवाच माद्र्यै सुतदं मनुं च पुनः फलं ते न भविष्यतीति ।\nमन्त्रं समादाय च मद्रपुत्री व्यचिन्तयत् स्यां नु कथं द्विपुत्रा ॥ १२३॥",
            "a": "12",
            "p": 1
        },
        {
            "i": "121124",
            "n": 124,
            "s": "सदाऽवियोगो दिविजेषु दस्रौ नचैतयोर्नामभेदः क्वचिद्धि।\nएका भार्या सैतयोरप्युषा हि तदायातः सकृदावर्तनाद् द्वौ ॥ १२४॥",
            "a": "12",
            "p": 1
        },
        {
            "i": "121125",
            "n": 125,
            "s": "इतीक्षन्त्याऽऽकारितावश्विनौ तौ शीघ्रप्राप्तौ पुत्रकौ तत्प्रसूतौ ।\nतावेव देवौ नकुलः पूर्वजातः सहदेवोऽभूत् पश्चिमस्तौ यमौ च ॥ १२५॥",
            "a": "12",
            "p": 1
        },
        {
            "i": "121126",
            "n": 126,
            "s": "पुनर्मनोः फलवत्त्वाय माद्री सम्प्रार्थयामास पतिं तदुक्ता ।\nपृथाऽवादीत् कुटिलैषा मदाज्ञामृते देवावाह्वयामास दस्रौ ॥ १२६॥",
            "a": "12",
            "p": 1
        },
        {
            "i": "121127",
            "n": 127,
            "s": "अतो विरोधं च मदात्मजानां कुर्यादेषेत्येव भीतां न मां त्वम् ।\nनियोक्तुमर्हः पुनरेव राजन्नितीरितोऽसौ विरराम क्षितीशः ॥ १२७॥",
            "a": "12",
            "p": 1
        },
        {
            "i": "121128",
            "n": 128,
            "s": "विशेषनाम्नैव समाहुतः सुतान् दद्युः सुरा इत्यविशेषितं ययोः ।\nविशेषनामापि समाह्वयत् तौ मन्त्रावृत्तिर्नामभेदेऽस्य चोक्ता ॥ १२८॥",
            "a": "12",
            "p": 1
        },
        {
            "i": "121129",
            "n": 129,
            "s": "युधिष्ठिराद्येषु चतुर्षु वायुः समाविष्टः फल्गुनेऽथो विशेषात् ।\nयुधिष्ठिरे सौम्यरूपेण विष्टो वीरेण रूपेण धनञ्जयेऽसौ ॥ १२९॥",
            "a": "12",
            "p": 1
        },
        {
            "i": "121130",
            "n": 130,
            "s": "शृङ्गाररूपं केवलं दर्शयानो विवेश वायुर्यमजौ प्रधानः ।\nशृङ्गारकैवल्यमभीप्समानः पाण्डुर्हि पुत्रं चकमे चतुर्थम् ॥ १३०॥",
            "a": "12",
            "p": 1
        },
        {
            "i": "121131",
            "n": 131,
            "s": "शृङ्गाररूपो नकुले विशेषात् सुनीतिरूपः सहदेवं विवेश ।\nगुणैः समस्तैः स्वयमेव वायुर्बभूव भीमो जगदान्तरात्मा ॥ १३१॥",
            "a": "12",
            "p": 1
        },
        {
            "i": "121132",
            "n": 132,
            "s": "सुपुल्लवाकारतनुर्हि कोमळः प्रायो जनैः प्रोच्यते रूपशाली ।\nततः सुजातं वरवज्रकायौ भीमार्जुनावप्यृते पाण्डुरैच्छत् ॥ १३२॥",
            "a": "12",
            "p": 1
        },
        {
            "i": "121133",
            "n": 133,
            "s": "अप्राकृतानां तु मनोहरं यद् रूपं द्वात्रिंशल्लक्षणोपेतमग्र्यम् ।\nतन्मारुतो नकुले कोमळाभ एवं वायुः पञ्चरूपोऽत्र चाऽसीत् ॥ १३३॥",
            "a": "12",
            "p": 1
        },
        {
            "i": "121134",
            "n": 134,
            "s": "अतीतेन्द्रा एव ते विष्णुषष्ठाः पूर्वेन्द्रोऽसौ यज्ञनामा रमेशः ।\nस वै कृष्णो वायुरथ द्वितीयः स भीमसेनो धर्म आसीत् तृतीयः ॥ १३४॥",
            "a": "12",
            "p": 1
        },
        {
            "i": "121135",
            "n": 135,
            "s": "युधिष्ठिरोऽसावथ नासत्यदस्रौ क्रमात् तावेतौ माद्रवतीसुतौ च ।\nपुरन्दरः षष्ठ उतात्र सप्तमः स एवैकः फल्गुनो ह्येत इन्द्राः ॥ १३५॥",
            "a": "12",
            "p": 1
        },
        {
            "i": "121136",
            "n": 136,
            "s": "क्रमात् संस्कारान् क्षत्रियाणामवाप्य तेऽवर्द्धन्त स्वतवसो महित्वना ।\nसर्वे सर्वज्ञाः सर्वधर्मोपपन्नाः सर्वे भक्ताः केशवेऽत्यन्तयुक्ताः ॥ १३६॥",
            "a": "12",
            "p": 1
        },
        {
            "i": "13101",
            "n": 1,
            "s": "औं ॥ गर्गः शूरसुतोक्त्या व्रजमायात् सात्त्वतां पुरोधाः सः ।\nचक्रे क्षत्रिययोग्यान् संस्कारान् कृष्णरोहिणीसून्वोः ॥ १॥",
            "a": "13",
            "p": 1
        },
        {
            "i": "13102",
            "n": 2,
            "s": "ऊचे नन्द सुतोऽयं तव विष्णोर्नावमो गुणैः सर्वैः ।\nसर्वे चैतत्त्राताः सुखमाप्स्यन्त्युन्नतं भवत्पूर्वाः ॥ २॥",
            "a": "13",
            "p": 1
        },
        {
            "i": "13103",
            "n": 3,
            "s": "इत्युक्तः स मुमोद प्रययौ गर्गोऽपि केशवोऽथाऽद्यः ।\nस्वपदैरग्रजयुक्तश्चक्रे पुण्यं व्रजन् व्रजोद्देशम् ॥ ३॥",
            "a": "13",
            "p": 1
        },
        {
            "i": "13104",
            "n": 4,
            "s": "स कदाचिच्छिशुभावं कुर्वन्त्या मातुरात्मनो भूयः ।\nअपनेतुं परमेशो मृदं जघासेक्षतां वयस्यानाम् ॥ ४॥",
            "a": "13",
            "p": 1
        },
        {
            "i": "13105",
            "n": 5,
            "s": "मात्रोपालब्ध ईशो मुखविवृतिमकर्नाम्ब मृद्भक्षिताऽहं ।\nपश्येत्यास्यान्तरे तु प्रकृतिविकृतियुक् सा जगत् पर्यपश्यत् ।\nइत्थं देवोऽत्यचिन्त्यामपरदुरधिगां शक्तिमुच्चां प्रदर्श्य प्रायो ज्ञातात्मतत्त्वां पुनरपि भगवानावृणोदात्मशक्त्या ॥ ५॥",
            "a": "13",
            "p": 1
        },
        {
            "i": "13106",
            "n": 6,
            "s": "इति प्रभुः स लीलया हरिर्जगद् विडम्बयन् ।\nचचार गोष्ठमण्डलेऽप्यनन्तसौख्यचिद्धनः ॥ ६॥",
            "a": "13",
            "p": 1
        },
        {
            "i": "13107",
            "n": 7,
            "s": "कदाचिदीश्वरः स्तनं पिबन् यशोदया पयः ।\nशृतं निधातुमुज्झितो बभञ्ज दध्यमत्रकम् ॥ ७॥",
            "a": "13",
            "p": 1
        },
        {
            "i": "13108",
            "n": 8,
            "s": "स मथ्यमानदध्युरुप्रजातमिन्दुसन्निभम् ।\nनवं हि नीतमाददे रहो जघास चेशिता ॥ ८॥",
            "a": "13",
            "p": 1
        },
        {
            "i": "13109",
            "n": 9,
            "s": "प्रजायते हि यत्कुले यथा युगं यथा वयः ।\nतथा प्रवर्तनं भवेद् दिवौकसां समुद्भवे ॥ ९॥",
            "a": "13",
            "p": 1
        },
        {
            "i": "13110",
            "n": 10,
            "s": "इति स्वधर्ममुत्तमं दिवौकसां प्रदर्शयन् ।\nअधर्मपावकोऽपि सन् विडम्बते जनार्दनः ॥ १०॥",
            "a": "13",
            "p": 1
        },
        {
            "i": "13111",
            "n": 11,
            "s": "नृतिर्यगादिरूपकः स बाल्ययौवनादि यत् ।\nक्रियाश्च तत्तदुद्भवाः करोति शाश्वतोऽपि सन् ॥ ११॥",
            "a": "13",
            "p": 1
        },
        {
            "i": "13112",
            "n": 12,
            "s": "स विप्रराजगोपकस्वरूपकस्तदुद्भवाः ।\nतदातदा विचेष्टते क्रियाः सुरान् विशिक्षयन् ॥ १२॥",
            "a": "13",
            "p": 1
        },
        {
            "i": "13113",
            "n": 13,
            "s": "तथाऽप्यनन्यदेवतासमं निजं बलं प्रभुः ।\nप्रकाशयन् पुनःपुनः प्रदर्शयत्यजो गुणान् ॥ १३॥",
            "a": "13",
            "p": 1
        },
        {
            "i": "13114",
            "n": 14,
            "s": "अथाऽत्तयष्टिमीक्ष्य तां स्वमातरं जगद्गुरुः ।\nप्रपुप्लुवे तमन्वयान्मनोविदूरमङ्गना ॥ १४॥",
            "a": "13",
            "p": 1
        },
        {
            "i": "13115",
            "n": 15,
            "s": "पुनः समीक्ष्य तच्छ्रमं जगाम तत्करग्रहम् ।\nप्रभुः स्वभक्तवश्यतां प्रकाशयन्नुरुक्रमः ॥ १५॥",
            "a": "13",
            "p": 1
        },
        {
            "i": "13116",
            "n": 16,
            "s": "सदा विमुक्तमीश्वरं निबद्धुमञ्जसाऽऽददे ।\nयदैव दाम गोपिका न तत् पुपूर तं प्रति ॥ १६॥",
            "a": "13",
            "p": 1
        },
        {
            "i": "13117",
            "n": 17,
            "s": "समस्तदामसञ्चयः सुसन्धितोऽप्यपूर्णताम् ।\nययावनन्तविग्रहे शिशुत्वसम्प्रदर्शके ॥ १७॥",
            "a": "13",
            "p": 1
        },
        {
            "i": "13118",
            "n": 18,
            "s": "अबन्धयोग्यतां प्रभुः प्रदर्श्य लीलया पुनः ।\nस एकवत्सपाशकान्तरं गतोऽखिलम्भरः ॥ १८॥",
            "a": "13",
            "p": 1
        },
        {
            "i": "13119",
            "n": 19,
            "s": "सुतस्य मातृवश्यतां प्रदर्श्य धर्ममीश्वरः ।\nबभञ्ज तौ दिविस्पृशौ यमार्जुनौ सुरात्मजौ ॥ १९॥",
            "a": "13",
            "p": 1
        },
        {
            "i": "13120",
            "n": 20,
            "s": "पुरा धुनिश्चुमुस्तथाऽपि पूतनासमन्वितौ ।\nअनोक्षसंयुतौ तपः प्रचक्रतुः शिवां प्रति ।\nतया वरोऽप्यवध्यता चतुर्षु च प्रयोजितः ॥ २०॥",
            "a": "13",
            "p": 1
        },
        {
            "i": "13121",
            "n": 21,
            "s": "अनन्तरं तृणोद्भृमिस्तपोऽचरद् वरं च तम् ।\nअवाप ते त्रयो हताः शिशुस्वरूपविष्णुना ॥ २१॥",
            "a": "13",
            "p": 1
        },
        {
            "i": "13122",
            "n": 22,
            "s": "धुनिश्चुमुश्च तौ तरू समाश्रितौ निसूदितौ ।\nतरुप्रभङ्गतोऽमुना तरू च शापसम्भवौ ॥ २२॥",
            "a": "13",
            "p": 1
        },
        {
            "i": "13123",
            "n": 23,
            "s": "पुरा हि नारदान्तिके दिगम्बरौ शशाप सः ।\nधनेशपुत्रकौ द्रुतं तरुत्वमाप्नुतं त्विति ॥ २३॥",
            "a": "13",
            "p": 1
        },
        {
            "i": "13124",
            "n": 24,
            "s": "ततो हि तौ निजां तनुं हरेः प्रसादतः शुभौ ।\nअवापतुः स्तुतिं प्रभोर्विधाय जग्मतुर्गृहम् ॥ २४॥",
            "a": "13",
            "p": 1
        },
        {
            "i": "13125",
            "n": 25,
            "s": "नळकूबरमणिग्रीवौ मोचयित्वा तु शापतः ।\nवासुदेवोऽथ गोपालैर्विस्मितैरभिवीक्षितः ॥ २५॥",
            "a": "13",
            "p": 1
        },
        {
            "i": "13126",
            "n": 26,
            "s": "वृन्दावनयियासुः स नन्दसूनुर्बृहद्वने ।\nससर्ज रोमकूपेभ्यो वृकान् व्याघ्रसमान् बले ॥ २६॥",
            "a": "13",
            "p": 1
        },
        {
            "i": "13127",
            "n": 27,
            "s": "अनेककोटिसङ्घैस्तैः पीड्यमाना व्रजालयाः ।\nयुयुर्वृन्दावनं नित्यानन्दमादाय नन्दजम् ॥ २७॥",
            "a": "13",
            "p": 1
        },
        {
            "i": "13128",
            "n": 28,
            "s": "इन्दिरापतिरानन्दपूर्णो वृन्दावने प्रभुः ।\nनन्दयामास नन्दादीनुद्दामतरचेष्टितैः ॥ २८॥",
            "a": "13",
            "p": 1
        },
        {
            "i": "13129",
            "n": 29,
            "s": "स चन्द्रतो हसत्कान्तवदनेनेन्दुवर्चसा ।\nसंयुतो रौहिणेयेन वत्सपालो बभूव ह ॥ २९॥",
            "a": "13",
            "p": 1
        },
        {
            "i": "13130",
            "n": 30,
            "s": "दैत्यं स वत्सतनुमप्रमयः प्रगृह्य कंसानुगं हरवरादपरैरवध्यम् ।\nप्रक्षिप्य वृक्षशिरसि न्यहनद् बकोऽपि कंसानुगोऽथ विभुमच्युतमाससाद ॥ ३०॥",
            "a": "13",
            "p": 1
        },
        {
            "i": "13131",
            "n": 31,
            "s": "स्कन्दप्रसादकवचः स मुखे चकार गोविन्दमग्निवदमुं प्रदहन्तमुच्चैः ।\nचच्छर्द तुण्डशिरसैव निहन्तुमेतमायान्तमीक्ष्य जगृहेऽस्य स तुण्डमीशः ॥ ३१॥",
            "a": "13",
            "p": 1
        },
        {
            "i": "13132",
            "n": 32,
            "s": "तुण्डद्वयं यदुपतिः करपल्लवाभ्यां सङ्गृह्य चाऽशु विददार ह पक्षिदैत्यम् ।\nब्रह्मादिभिः कुसुमवर्षिभिरीड्यमानः सायं ययौ व्रजभुवं सहितोऽग्रजेन ॥ ३२॥",
            "a": "13",
            "p": 1
        },
        {
            "i": "13133",
            "n": 33,
            "s": "एवं स देववरवन्दितपादपद्मो गोपालकेषु विहरन् भुवि षष्ठमब्दम् ।\nप्राप्तो गवामखिलपोऽपि स पालकोऽभूद् वृन्दावनान्तरगसान्द्रलताविताने ॥ ३३॥",
            "a": "13",
            "p": 1
        },
        {
            "i": "13134",
            "n": 34,
            "s": "ज्येष्ठं विहाय स कदाचिदचिन्त्यशक्तिर्गोगोपगोगणयुतो यमुनाजलेषु ।\nरेमे भविष्यदनुवीक्ष्य हि गोपदुःखं तद्बाधनाय निजमग्रमेषु सोऽधात् ॥ ३४॥",
            "a": "13",
            "p": 1
        },
        {
            "i": "13135",
            "n": 35,
            "s": "स ब्रह्मणो वरबलादुरगं त्ववध्यं सर्वैरवार्यविषवीर्यमृते सुपर्णात् ।\nविज्ञाय तद्विषविदूषितवारिपानसन्नान् पशूनपि वयस्यजनान् स आवीत् ॥ ३५॥",
            "a": "13",
            "p": 1
        },
        {
            "i": "13136",
            "n": 36,
            "s": "तद्दृष्टिदिव्यसुधया सहसाऽभिवृष्टाः सर्वेऽपि जीवितमवापुरथोच्चशाखम् ।\nकृष्णः कदम्बमधिरुह्य ततोऽतितुङ्गादास्फोट्य गाढरशनो न्यपतद् विषोदे ॥ ३६॥",
            "a": "13",
            "p": 1
        },
        {
            "i": "13137",
            "n": 37,
            "s": "' सार्पह्रदः पुरुषसारनिपातवेगसङ्क्षोभितोरगविषोच्छवसिताम्बुराशिः ।\nपर्युप्लुतो विषकषायविभीषणोर्मिभीमो धनुःशतमनन्तबलस्य किं तत्' ॥ ३७॥",
            "a": "13",
            "p": 1
        },
        {
            "i": "13138",
            "n": 38,
            "s": "(भा\\.पु\\. १०\\.१६\\.६\\-७) तं यामुनह्रदविलोळकमाप्य नागः काळ्यो निजैः समदशत् सह वासुदेवम् ।\nभोगैर्बबन्ध च निजेश्वरमेनमज्ञः सेहे तमीश उत भक्तिमतोऽपराधम् ॥ ३८॥",
            "a": "13",
            "p": 1
        },
        {
            "i": "13139",
            "n": 39,
            "s": "उत्पातमीक्ष्य तु तदाऽखिलगोपसङ्घस्तत्राऽजगाम हलिना प्रतिबोधितोऽपि ।\nदृष्ट्वा निजाश्रयजनस्य बहोः सुदुःखं कृष्णः स्वभक्तमपि नागममुं ममर्द ॥ ३९॥",
            "a": "13",
            "p": 1
        },
        {
            "i": "13140",
            "n": 40,
            "s": "तस्योन्नतेषु स फणेषु ननर्त कृष्णो ब्रह्मादिभिः कुसुमवर्षिभिरीड्यमानः ।\nआर्तो मुखैरुरु वमन् रुधिरं स नागो नारायणं तमरणं मनसा जगाम ॥ ४०॥",
            "a": "13",
            "p": 1
        },
        {
            "i": "13141",
            "n": 41,
            "s": "तच्चित्रताण्डवविरुग्णफणातपत्रं रक्तं वमन्तमुरु सन्नधियं नितान्तम् ।\nदृष्ट्वाऽहिराजमुपसेदुरमुष्य पत्न्यो नेमुश्च सर्वजगदादिगुरुं भुवीशम् ॥ ४१॥",
            "a": "13",
            "p": 1
        },
        {
            "i": "13142",
            "n": 42,
            "s": "ताभिः स्तुतः स भगवानमुना च तस्मै दत्त्वाऽभयं यमसहोदरवारितोऽमुम् ।\nउत्सृज्य निर्विषजलां यमुनां चकार संस्तूयमानचरितः सुरसिद्धसाध्यैः ॥ ४२॥",
            "a": "13",
            "p": 1
        },
        {
            "i": "13143",
            "n": 43,
            "s": "गोपैर्बलादिभिरुदीर्णतरप्रमोदैः सार्द्धं समेत्य भगवानरविन्दनेत्रः ।\nतां रात्रिमत्र निवसन् यमुनातटे स दावाग्निमुद्धतबलं च पपौ व्रजार्थे ॥ ४३॥",
            "a": "13",
            "p": 1
        },
        {
            "i": "13144",
            "n": 44,
            "s": "इत्थं सुरासुरगणैरविचिन्त्यदिव्यकर्माणि गोकुलगतेऽगणितोरुशक्तौ ।\nकुर्वत्यजे व्रजभुवामभवद् विनाश उग्राभिधादसुरतस्तरुरूपतोऽलम् ॥ ४४॥",
            "a": "13",
            "p": 1
        },
        {
            "i": "13145",
            "n": 45,
            "s": "तद्गन्धतो नृपशुमुख्यसमस्तभूतान्यापुर्मृतिं बहळरोगनिपीडितानि ।\nधातुर्वराज्जगदभावकृतैकबुद्धिर्वद्ध्यो न केनचिदसौ तरुरूपदैत्यः ॥ ४५॥",
            "a": "13",
            "p": 1
        },
        {
            "i": "13146",
            "n": 46,
            "s": "सङ्कर्षणेऽपि तदुदारविषानुविष्टे कृष्णो निजस्पर्शतस्तमपेतरोगम् ।\nकृत्वा बभञ्ज विषवृक्षममुं बलेन तस्यानुगैः सह तदाकृतिभिः समस्तैः ॥ ४६॥",
            "a": "13",
            "p": 1
        },
        {
            "i": "13147",
            "n": 47,
            "s": "दैत्यांश्च गोवपुष आत्तवरान् विरिञ्चान्मृत्यूज्झितानपि निपात्य ददाह वृक्षान् ।\nविक्रीड्य रामसहितो यमुनाजले स नीरोगमाशु कृतवान् व्रजमब्जनाभः ॥ ४७॥",
            "a": "13",
            "p": 1
        },
        {
            "i": "13148",
            "n": 48,
            "s": "सप्तोक्षणोऽतिबलवीर्ययुतानदम्यान् सर्वैर्गिरीशवरतो दितिजप्रधानान् ।\nहत्वा सुतामलभदाशु विभुर्यशोदाभ्रातुः स कुम्भकसमाह्वयिनोऽपि नीलाम् ॥ ४८॥",
            "a": "13",
            "p": 1
        },
        {
            "i": "13149",
            "n": 49,
            "s": "या पूर्वजन्मनि तपः प्रथमैव भार्या भूयासमित्यचरदस्य हि सङ्गमो मे ।\nस्यात् कृष्णजन्मनि समस्तवराङ्गनाभ्यः पूर्वं त्विति स्म तदिमां प्रथमं स आप ॥ ४९॥",
            "a": "13",
            "p": 1
        },
        {
            "i": "13150",
            "n": 50,
            "s": "अग्रे द्विजत्वत उपावहदेष नीलां गोपाङ्गना अपि पुरा वरमापिरे यत् ।\nसंस्कारतः प्रथममेव सुसङ्गमो नो भूयात् तवेति परमाप्सरसः पुरा याः ॥ ५०॥",
            "a": "13",
            "p": 1
        },
        {
            "i": "13151",
            "n": 51,
            "s": "तत्राथ कृष्णमवदन् सबलं वयस्याः पक्वानि तालसुफलान्यनुभोजयेति ।\nइत्यर्थितः सबल आप स तालवृन्दं गोपैर्दुरासदमतीव हि धेनुकेन ॥ ५१॥",
            "a": "13",
            "p": 1
        },
        {
            "i": "13152",
            "n": 52,
            "s": "विघ्नेशतो वरमवाप्य स दुष्टदैत्यो दीर्घायुरुत्तमबलः कदनप्रियोऽभूत् ।\nनित्योद्धतः स उत राममवेक्ष्य तालवृन्तात् फलानि गळयन्तमथाभ्यधावत् ।\nतस्य प्रहारमभिकाङ्क्षत आशु पृष्ठपादौ प्रगृह्य तृणराजशिरोऽहरत् सः ॥ ५२॥",
            "a": "13",
            "p": 1
        },
        {
            "i": "13153",
            "n": 53,
            "s": "तस्मिन् हते खरतरे खररूपदैत्ये सर्वे खराश्च खरतालवनान्तरस्थाः ।\nप्रापुः खरस्वरतरा खरराक्षसारिं कृष्णं बलेन सहितं निहताश्च तेन ॥ ५३॥",
            "a": "13",
            "p": 1
        },
        {
            "i": "13154",
            "n": 54,
            "s": "सर्वान् निहत्य खररूपधरान् स दैत्यान् विघ्नेश्वरस्य वरतोऽन्यजनैरवध्यान् ।\nपक्वानि तालसुफलानि निजेषु चादाद् दुर्वारपौरुषगुणोद्भरितो रमेशः ॥ ५४॥",
            "a": "13",
            "p": 1
        },
        {
            "i": "13155",
            "n": 55,
            "s": "पक्षद्वयेन विहरत्स्वथ गोपकेषु दैत्यः प्रलम्ब इति कंसविसृष्ट आगात् ।\nकृष्णस्य पक्षिषु जयत्सु स राममेत्य पापः पराजित उवाह तमुग्ररूपः ॥ ५५॥",
            "a": "13",
            "p": 1
        },
        {
            "i": "13156",
            "n": 56,
            "s": "भीतेन रोहिणिसुतेन हरिः स्तुतोऽसौ स्वाविष्टतामुपदिदेश बलाभिपूर्त्त्यै ।\nतेनैव पूरितबलोऽम्बरचारिणं तं पापं प्रलम्बमुरुमुष्टिहतं चकार ॥ ५६॥",
            "a": "13",
            "p": 1
        },
        {
            "i": "13157",
            "n": 57,
            "s": "तस्मिन् हते सुरगणा बलदेवनाम रामस्य चक्रुरतितृप्तियुता हरिश्च ।\nवह्निं पपौ पुनरपि प्रदहन्तमुच्चैर्गोपांश्च गोगणमगण्यगुणार्णवोऽपात् ॥ ५७॥",
            "a": "13",
            "p": 1
        },
        {
            "i": "13158",
            "n": 58,
            "s": "कृष्णं कदाचिदतिदूरगतं वयस्या ऊचुः क्षुधाऽर्दिततरा वयमित्युदारम् ।\nसोऽप्याह सत्रमिह विप्रगणाश्चरन्ति तान् याचतेति परिपूर्णसमस्तकामः ॥ ५८॥",
            "a": "13",
            "p": 1
        },
        {
            "i": "13159",
            "n": 59,
            "s": "तान् प्राप्य काममनवाप्य पुनश्च गोपाः कृष्णं समापुरथ तानवदत् स देवः ।\nपत्नीः समर्थयत् मद्वचनादिति स्म चक्रुश्च ते तदपि ता भगवन्तमापुः ॥ ५९॥",
            "a": "13",
            "p": 1
        },
        {
            "i": "13160",
            "n": 60,
            "s": "ताः षड्विधान्नपरिपूर्णकराः समेताः प्राप्ता विसृज्य पतिपुत्रसमस्तबन्धून् ।\nआत्मार्चनैकपरमा विससर्ज कृष्ण एका पतिप्रविधुता पदमाप विष्णोः ॥ ६०॥",
            "a": "13",
            "p": 1
        },
        {
            "i": "13161",
            "n": 61,
            "s": "भुक्त्वाऽथ गोपसहितो भगवांस्तदन्नं रेमे च गोकुलमवाप्य सम्स्तनाथः ।\nआज्ञातिलङ्घनकृतेः स्वकृतापराधात् पश्चात् सुतप्तमनसोऽप्यभवन् स्म विप्राः ॥ ६१॥",
            "a": "13",
            "p": 1
        },
        {
            "i": "13162",
            "n": 62,
            "s": "कृष्णोऽथ वीक्ष्य पुरुहूतमहप्रयत्नं गोपान् न्यवारयदविस्मरणाय तस्य ।\nमा मानुषोऽयमिति मामवगच्छतां स इत्यव्ययोऽस्य विदधे महभङ्गमीशः ॥ ६२॥",
            "a": "13",
            "p": 1
        },
        {
            "i": "13163",
            "n": 63,
            "s": "गोपांश्च तान् गिरिमहोऽस्मदुरुस्वधर्म इत्युक्तिसच्छलत आत्ममहेऽवतार्य ।\nभूत्वाऽतिविस्तृततनुर्बुभुजे बलिं स नानाविधान्नरसपानगुणैः सहैव ॥ ६३॥",
            "a": "13",
            "p": 1
        },
        {
            "i": "13164",
            "n": 64,
            "s": "इन्द्रोऽथ विस्मृतरथाङ्गधरावतारो मेघान् समादिशदुरूदकपूगवृष्ट्यै ।\nते प्रेरिताः सकलगोकुलनाशनाय धारा वितेरुरुनागकरप्रकाराः ॥ ६४॥",
            "a": "13",
            "p": 1
        },
        {
            "i": "13165",
            "n": 65,
            "s": "ताभिर्निपीडितमुदीक्ष्य स कञ्जनाभः सर्वं व्रजं गिरिवरं प्रसभं दधार ।\nवामेन कञ्जदलकोमळपाणिनैव तत्राखिलाः प्रविविशुः पशुषाः स्वगोभिः ॥ ६५॥",
            "a": "13",
            "p": 1
        },
        {
            "i": "13166",
            "n": 66,
            "s": "वृष्ट्वोरुवार्यथ निरन्तरसप्तरात्रं त्रातं समीक्ष्य हरिणा व्रजमश्रमेण ।\nशक्रोऽनुसंस्मृतसुरप्रवरावतारः पादाम्बुजं यदुपतेः शरणं जगाम ॥ ६६॥",
            "a": "13",
            "p": 1
        },
        {
            "i": "13167",
            "n": 67,
            "s": "तुष्टाव चैनमुरुवेदशिरोगताभिर्गीर्भिः सदाऽगणितपूर्णगुणार्णवं तम् ।\nगोभृद् गुरुं हरगुरोरपि गोगणेन युक्तः सहस्रगुरगाधगुमग्र्यमग्र्यात् ॥ ६७॥",
            "a": "13",
            "p": 1
        },
        {
            "i": "13168",
            "n": 68,
            "s": "त्वत्तो जगत् सकलमाविरभूदगण्यधाम्नस्त्वमेव परिपासि समस्तमन्ते ।\nअत्सि त्वयैव जगतोऽस्य हि बन्धमोक्षौ न त्वत्समोऽस्ति कुहचित् परिपूर्णशक्ते ॥ ६८॥",
            "a": "13",
            "p": 1
        },
        {
            "i": "13169",
            "n": 69,
            "s": "क्षन्तव्यमेव भवता मम बाल्यमीश त्वत्संश्रयोऽस्मि हि सदेत्यभिवन्दितोऽजः ।\nक्षान्तं सदैव भवतस्तव शिक्षणाय पूजापहारविधिरित्यवदद् रमेशः ॥ ६९॥",
            "a": "13",
            "p": 1
        },
        {
            "i": "13170",
            "n": 70,
            "s": "गोविन्दमेनमभिषिच्य स गोगणेतो गोभिर्जगाम गुणपूर्णममुं प्रणम्य ।\nगोपैर्गिराम्पतिरपि प्रणतोऽभिगम्य गोवर्द्धनोद्धरणसङ्गतसंशयैः सः ॥ ७०॥",
            "a": "13",
            "p": 1
        },
        {
            "i": "13171",
            "n": 71,
            "s": "कृष्णं ततः प्रभृति गोपगणा व्यजानन् नारायणोऽयमिति गर्गवचश्च नन्दात् ।\nनारायणस्य सम इत्युदितं निशम्य पूजां च चक्रुरधिकामरविन्दनेत्रे ॥ ७१॥",
            "a": "13",
            "p": 1
        },
        {
            "i": "13172",
            "n": 72,
            "s": "स्कन्दादुपात्तवरतो मरणादपेतं दृष्ट्वा च रामनिहतं बलिनं प्रलम्बम् ।\nचक्रुर्विनिश्चयममुष्य सुराधिकत्वे गोपा अथास्य विदधुः परमां च पूजाम् ॥ ७२॥",
            "a": "13",
            "p": 1
        },
        {
            "i": "13173",
            "n": 73,
            "s": "कात्यायनीव्रतपराः स्वपतित्वहेतोः कन्या उवाह भगवानपराश्च गोपीः ।\nअन्यैर्धृता अयुगबाणशराभिनुन्नाः प्राप्ता निशास्वरमयच्छशिराजितासु ॥ ७३॥",
            "a": "13",
            "p": 1
        },
        {
            "i": "13174",
            "n": 74,
            "s": "तास्वत्र तेन जनिता दशलक्षपुत्रा नारायणाह्वययुता बलिनश्च गोपाः ।\nसर्वेऽपि दैवतगणा भगवत्सुतत्वमाप्तुं धरातळगता हरिभक्तिहेतोः ॥ ७४॥",
            "a": "13",
            "p": 1
        },
        {
            "i": "13175",
            "n": 75,
            "s": "तास्तत्र पूर्ववरदानकृते रमेशो रामा द्विजत्वगमनादपि पूर्वमेव ।\nसर्वा निशास्वरमयत् समभीष्टसिद्धिचिन्तामणिर्हि भगवानशुभैरलिप्तः ॥ ७५॥",
            "a": "13",
            "p": 1
        },
        {
            "i": "13176",
            "n": 76,
            "s": "सम्पूर्णचन्द्रकरराजितसद्रजन्यां वृन्दावने कुमुदकुन्दसुगन्धवाते ।\nश्रुत्वा मुकुन्दमुखनिस्सृतगीतसारं गोपाङ्गना मुमुहुरत्र ससार यक्षः ॥ ७६॥",
            "a": "13",
            "p": 1
        },
        {
            "i": "13177",
            "n": 77,
            "s": "रुद्रप्रसादकृतरक्ष उतास्य सख्युर्भृत्यो बली खलतरोऽपिच शङ्खचूडः ।\nताः कालयन् भगवतस्तळताडनेन मृत्युं जगाम मणिमस्य जहार कृष्णः ॥ ७७॥",
            "a": "13",
            "p": 1
        },
        {
            "i": "13178",
            "n": 78,
            "s": "नाम्नाऽप्यरिष्ट उरुगायविलोमचेष्टो गोष्ठं जगाम वृषभाकृतिरप्यवध्यः ।\nशम्भोर्वरादनुगतश्च सदैव कंसं गा भीषयन्तममुमाह्वयदाशु कृष्णः ॥ ७८॥",
            "a": "13",
            "p": 1
        },
        {
            "i": "13179",
            "n": 79,
            "s": "सोऽप्याससाद हरिमुग्रविषाणकोटिमग्रे निधाय जगृहेऽस्य विषाणमीशः ।\nभूमौ निपात्य च वृषासुरमुग्रवीर्यं यज्ञे यथा पशुममारयदग्र्यशक्तिः ॥ ७९॥",
            "a": "13",
            "p": 1
        },
        {
            "i": "13180",
            "n": 80,
            "s": "केशी च कंसविहितस्तुरगस्वरूपो गिर्यात्मजावरमवाप्य सदा विमृत्युः ।\nपापः स केशवमवाप मुखेऽस्य बाहुं प्रावेशयत् स भगवान् ववृधेऽथ देहे ॥ ८०॥",
            "a": "13",
            "p": 1
        },
        {
            "i": "13181",
            "n": 81,
            "s": "तत्खादनाय कुमतिः स कृतप्रयासः शीर्णास्यदन्तदशनच्छदरुद्धवायुः ।\nदीर्णः पपात च मृतो हरिरप्यशेषैर्ब्रह्मेशशक्रदिनकृत्प्रमुखैः स्तुतोऽभूत् ॥ ८१॥",
            "a": "13",
            "p": 1
        },
        {
            "i": "13182",
            "n": 82,
            "s": "व्योमश्च नाम मयसूनुरजप्रसादाल्लब्धायुतायुरखिलान् विदधे बिले सः ।\nतं श्रीपतिः पशुपतिः पशुवद् विशस्य निःसारितान् बिलमुखादखिलांश्चकार ॥ ८२॥",
            "a": "13",
            "p": 1
        },
        {
            "i": "13183",
            "n": 83,
            "s": "कुर्वत्यनन्यविषयाणि दुरन्तशक्तौ कर्माणि गोकुलगतेऽखिललोकनाथे ।\nकंसाय सर्वमवदत् सुरकार्यहेतोर्ब्रह्माङ्कजो मुनिरकारि यदीशपित्रा ॥ ८३॥",
            "a": "13",
            "p": 1
        },
        {
            "i": "13184",
            "n": 84,
            "s": "श्रुत्वाऽतिकोपरभसोच्चलितः स कंसो बद्ध्वा सभार्यमथ शूरजमुग्रकर्मा ।\nअक्रूरमाश्वदिशदानयनाय विष्णो रामान्वितस्य सह गोपगणै रथेन ॥ ८४॥",
            "a": "13",
            "p": 1
        },
        {
            "i": "13185",
            "n": 85,
            "s": "संसेवनाय स हरेरभवत् पुरैव नाम्ना किशोर इति यः सुरगायनोऽभूत् ।\nस्वायम्भुवस्य च मनोः परमांशयुक्त आवेशयुक् कमलजस्य बभूव विद्वान् ॥ ८५॥",
            "a": "13",
            "p": 1
        },
        {
            "i": "13186",
            "n": 86,
            "s": "सोऽक्रूर इत्यभवदुत्तमपूज्यकर्मा वृष्णिष्वथाऽस स हि भोजपतेश्च मन्त्री ।\nआदिष्ट एव जगदीश्वरदृष्टिहेतोरानन्दपूर्णसुमना अभवत् कृतार्थः ॥ ८६॥",
            "a": "13",
            "p": 1
        },
        {
            "i": "13187",
            "n": 87,
            "s": "आरुह्य तद्रथवरं भगवत्पदाब्जमब्जोद्भवप्रणतमन्तरमन्तरेण ।\nसञ्चिन्तयन् पथि जगाम स गोष्ठमाराद् दृष्ट्वा पदाङ्कितभुवं मुमुदे परस्य ॥ ८७॥",
            "a": "13",
            "p": 1
        },
        {
            "i": "13188",
            "n": 88,
            "s": "सोऽवेष्टतात्र जगदीशितुरङ्गसङ्गलब्धोच्चयेन निखिलाघविदारणेषु ।\nपांसुष्वजेशपुरुहूतमुखोच्चविद्युद्भ्राजत्किरीटमणिलोचनगोचरेषु ॥ ८८॥",
            "a": "13",
            "p": 1
        },
        {
            "i": "13189",
            "n": 89,
            "s": "सोऽपश्यताथ जगदेकगुरुं समेतमग्रोद्भवेन भुवि गा अपि दोहयन्तम् ।\nआनन्दसान्द्रतनुमक्षयमेनमीक्ष्य हृष्टः पपात पदयोः पुरुषोत्तमस्य ॥ ८९॥",
            "a": "13",
            "p": 1
        },
        {
            "i": "13190",
            "n": 90,
            "s": "उत्थाप्य तं यदुपतिः सबलो गृहं स्वं नीत्वोपचारमखिलं प्रविधाय तस्मिन् ।\nनित्योदिताक्षयचिदप्यखिलं स तस्माच्छुश्राव लोकचरितानुविडम्बनेन ॥ ९०॥",
            "a": "13",
            "p": 1
        },
        {
            "i": "13191",
            "n": 91,
            "s": "श्रुत्वा स कंसहृदि संस्थितमब्जनाभः प्रातस्तु गोपसहितो रथमारुरोह ।\nरामश्वफल्कतनयाभियुतो जगाम यानेन तेन यमुनातटमव्ययात्मा ॥ ९१॥",
            "a": "13",
            "p": 1
        },
        {
            "i": "13192",
            "n": 92,
            "s": "संस्थाप्य तौ रथवरे जगताऽभिवन्द्यौ श्वाफल्किराश्ववततार यमस्वसारम् ।\nस्नात्वा स तत्र विधिनैव कृताघमर्षः शेषासनं परमपूरुषमत्र चैक्षत् ॥ ९२॥",
            "a": "13",
            "p": 1
        },
        {
            "i": "13193",
            "n": 93,
            "s": "नित्यं हि शेषमभिपश्यति सिद्धमन्त्रो दानेश्वरः स तु तदा ददृशे हरिं च ।\nअग्रे हि बालतनुमीक्ष्य स कृष्णमत्र किं नास्ति यान इति यानमुखो बभूव ॥ ९३॥",
            "a": "13",
            "p": 1
        },
        {
            "i": "13194",
            "n": 94,
            "s": "तत्रापि कृष्णमभिवीक्ष्य पुनर्निमज्ज्य शेषोरुभोगशयनं परमं ददर्श ।\nब्रह्मेशशक्रमुखदेवमुनीन्द्रवृन्दसंवन्दिताङ्घ्रियुगमिन्दिरया समेतम् ॥ ९४॥",
            "a": "13",
            "p": 1
        },
        {
            "i": "13195",
            "n": 95,
            "s": "स्तुत्वा वरस्तुतिभिरव्ययमब्जनाभं सोऽन्तर्हिते भगवति स्वकमारुरोह ।\nयानं च तेन सहितो भगवान् जगाम सायं पुरीं सहबलो मधुरामनन्तः ॥ ९५॥",
            "a": "13",
            "p": 1
        },
        {
            "i": "13196",
            "n": 96,
            "s": "अग्रेऽथ दानपतिमक्षयपौरुषोऽसावीशो विसृज्य सबलः सहितो वयस्यैः ।\nद्रष्टुं पुरीमभिजगाम नरेन्द्रमार्गे पौरैः कुतूहलयुतैरभिपूज्यमानः ॥ ९६॥",
            "a": "13",
            "p": 1
        },
        {
            "i": "13197",
            "n": 97,
            "s": "आसाद्य कुञ्जरगतं रजकं ययाचे वस्त्राणि कंसदयितं गिरिशावरेण ।\nमृत्यूज्झितं सपदि तेन दुरुक्तिविद्धः पापं कराग्रमृदितं व्यनयद् यमाय ॥ ९७॥",
            "a": "13",
            "p": 1
        },
        {
            "i": "13198",
            "n": 98,
            "s": "हत्वा तमक्षतबलो भगवान् प्रगृह्य वस्त्राणि चाऽत्मसमितानि बलस्य चाऽदात् ।\nदत्वाऽपराणि सखिगोपजनस्य शिष्टान्यास्तीर्य तत्र च पदं प्रणिधाय चाऽगात् ॥ ९८॥",
            "a": "13",
            "p": 1
        },
        {
            "i": "13199",
            "n": 99,
            "s": "ग्राह्याऽपहेयरहितैकचिदात्मसान्द्रस्वानन्दपूर्णवपुरप्ययशोषहीनः ।\nलोकान् विडम्ब्य नरवत् समलक्तकाद्यैर्वप्त्रा विभूषित इवाभवदप्रमेयः ॥ ९९॥",
            "a": "13",
            "p": 1
        },
        {
            "i": "131100",
            "n": 100,
            "s": "माला अवाप्य च सुदामत आत्मतन्त्रस्तावक्षयोऽनुजगृहे निजपार्षदौ हि ।\nपूर्वं विकुण्ठसदनाद्धरिसेवनाय प्राप्तौ भुवं मृजनपुष्पकरौ पुराऽपि ॥ १००॥",
            "a": "13",
            "p": 1
        },
        {
            "i": "131101",
            "n": 101,
            "s": "सर्वेष्टपुष्टिमिह तत्र सरूपतां च कृष्णस्तयोर्वरमदादथ राजमार्गे ।\nगच्छन् ददर्श वनितां नरदेवयोग्यमादाय गन्धमधिकं कुटिलां व्रजन्तीम् ॥ १०१॥",
            "a": "13",
            "p": 1
        },
        {
            "i": "131102",
            "n": 102,
            "s": "तेनार्थिता सपदि गन्धमदात् त्रिवक्रा तेनाग्रजेन सहितो भगवान् लिलिम्पे ।\nतां चाऽश्वृजुत्वमनयत् स तयाऽर्थितोऽलमायामि कालत इति प्रहसन्नमुञ्चत् ॥ १०२॥",
            "a": "13",
            "p": 1
        },
        {
            "i": "131103",
            "n": 103,
            "s": "पूर्णेन्दुवृन्दनिवहाधिककान्तशान्तसूर्यामितोरुपरमद्युतिसौख्यदेहः ।\nपीताम्बरः कनकभासुरगन्धमाल्यः शृङ्गारवारिधिरगण्यगुणार्णवोऽगात् ॥ १०३॥",
            "a": "13",
            "p": 1
        },
        {
            "i": "131104",
            "n": 104,
            "s": "प्राप्याथ चाऽयुधगृहं धनुरीशदत्तं कृष्णः प्रसँह्य जगृहे सकलैरभेद्यम् ।\nकांसं स नित्यपरिपूर्णसमस्तशक्तिरारोप्य चैनमनुकृष्य बभञ्ज मध्ये ॥ १०४॥",
            "a": "13",
            "p": 1
        },
        {
            "i": "131105",
            "n": 105,
            "s": "तस्मिन् सुरासुरगणैरखिलैरभेद्ये भग्ने बभूव जगदण्डविभेदभीमः ।\nशब्दः स येन निपपात भुवि प्रभग्नसारोऽसुरो धृतियुतोऽपि तदैव कंसः ॥ १०५॥",
            "a": "13",
            "p": 1
        },
        {
            "i": "131106",
            "n": 106,
            "s": "आदिष्टमप्युरुबलं भगवान् स तेन सर्वं निहत्य सबलः प्रययौ पुनश्च ।\nनन्दादिगोपसमितिं हरिरत्र रात्रौ भुक्त्वा पयोऽन्वितशुभान्नमुवास कामम् ॥ १०६॥",
            "a": "13",
            "p": 1
        },
        {
            "i": "131107",
            "n": 107,
            "s": "कंसोऽप्यतीव भयकम्पितहृत्सरोजः प्रातर्नरेन्द्रगणमध्यगतोऽधिकोच्चम् ।\nमञ्चं विवेश सह जानपदैश्च पौरैर्नानाऽनुमञ्चकगतैर्युवतीसमेतैः ॥ १०७॥",
            "a": "13",
            "p": 1
        },
        {
            "i": "131108",
            "n": 108,
            "s": "संस्थाप्य नागमुरुरङ्गमुखे कुवल्यापीडं गिरीन्द्रसदृशं करिसादियुक्तम् ।\nचाणूरमुष्टिकमुखानपि मल्लवीरान् रङ्गे निधाय हरिसंयमनं किलैच्छत् ॥ १०८॥",
            "a": "13",
            "p": 1
        },
        {
            "i": "131109",
            "n": 109,
            "s": "अक्षोहिणी गणितमस्य बलं च विंशदासीदसँह्यमुरुवीर्यमनन्यवध्यम् ।\nशम्भोर्वरादपि च तस्य सुनीथनामा यः पूर्वमास वृक् इत्यसुरोऽनुजोऽभूत् ॥ १०९॥",
            "a": "13",
            "p": 1
        },
        {
            "i": "131110",
            "n": 110,
            "s": "सप्तानुजा अपि हि तस्य पुरातना ये सर्वेऽपि कंसपृतनासहिताः स्म रङ्गे ।\nतस्थुः सराममभियान्तमुदीक्ष्य कृष्णमात्तायुधा युधि विजेतुमजं सुपापाः ॥ ११०॥",
            "a": "13",
            "p": 1
        },
        {
            "i": "131111",
            "n": 111,
            "s": "कृष्णोऽपि सूर उदिते सबलो वयस्यैः सार्द्धं जगाम वररङ्गमुखं सुरेशैः ।\nसंस्तूयमान उरुविक्रम आसुराणां निर्मूलनाय सकळाचलितोरुशक्तिः ॥ १११॥",
            "a": "13",
            "p": 1
        },
        {
            "i": "131112",
            "n": 112,
            "s": "आयन् जगद्गुरुतमो बलिनं गजेन्द्रं रुद्रप्रसादपरिरक्षितमाश्वपश्यत् ।\nदुष्टोरुरङ्गमुखसंस्थितमीक्ष्य चैभ्यं पापापयाहि नचिरादिति वाचमूदे ॥ ११२॥",
            "a": "13",
            "p": 1
        },
        {
            "i": "131113",
            "n": 113,
            "s": "क्षिप्तः स ईश्वरतमेन गिरीशलब्धाद् दृप्तो वराज्जगति सर्वजनैरवध्यः ।\nनागं त्ववध्यमभियापयते ततोऽग्रे पापो दुरन्तमहिमं प्रति वासुदेवम् ॥ ११३॥",
            "a": "13",
            "p": 1
        },
        {
            "i": "131114",
            "n": 114,
            "s": "विक्रीड्य तेन करिणा भगवान् स किञ्चिद्धस्ते प्रगृह्य विनिकृष्य निपात्य भूमौ ।\nकुम्भे पदं प्रतिनिधाय विषाणयुग्ममुत्कृष्य हस्तिपमहन् निपपात सोऽपि ॥ ११४॥",
            "a": "13",
            "p": 1
        },
        {
            "i": "131115",
            "n": 115,
            "s": "नागं ससादिनमवध्यमसौ निहत्य स्कन्धे विषाणमवसज्ज्य सहाग्रजेन ।\nनागेन्द्रसान्द्रमदबिन्दुभिरञ्चिताङ्गः पूर्णात्मशक्तिरमलः प्रविवेश रङ्गम् ॥ ११५॥",
            "a": "13",
            "p": 1
        },
        {
            "i": "131116",
            "n": 116,
            "s": "विष्टे जगद्गुरुतमे बलवीर्यमूर्तौ रङ्गं मुमोद च शुशोष जनोऽखिलोऽत्र ।\nकञ्जं तथाऽपि कुमुदं च यथैव सूर्य उद्यत्यजेऽनुभविनो विपरीतकाश्च ॥ ११६॥",
            "a": "13",
            "p": 1
        },
        {
            "i": "131117",
            "n": 117,
            "s": "रङ्गप्रविष्टमभिवीक्ष्य जगाद मल्लः कंसप्रियार्थमभिभाष्य जगन्निवासम् ।\nचाणूर इत्यभिहितो जगतामवध्यः शम्भुप्रसादत इदं शृणु माधवेति ॥ ११७॥",
            "a": "13",
            "p": 1
        },
        {
            "i": "131118",
            "n": 118,
            "s": "राजैव दैवतमिति प्रवदन्ति विप्रा राज्ञः प्रियं कृतवतः परमा हि सिद्धिः ।\nयोत्स्याव तेन नृपतिप्रियकाम्यया वां रामोऽभियुद्ध्यतु बली सह मुष्टिकेन ॥ ११८॥",
            "a": "13",
            "p": 1
        },
        {
            "i": "131119",
            "n": 119,
            "s": "इत्युक्त आह भगवान् परिहासपूर्वमेवं भवत्विति स तेन तदाऽभियातः ।\nसन्दर्श्य दैवतपतिर्युधि मल्ललीलां मौहूर्तिकीमथ पदोर्जगृहे स्वशत्रुम् ॥ ११९॥",
            "a": "13",
            "p": 1
        },
        {
            "i": "131120",
            "n": 120,
            "s": "उत्क्षिप्य तं गगनगं गिरिसन्निकाशमुद्भ्राम्य चाथ शतशः कुलिशाक्षताङ्गम् ।\nआविद्ध्य दुर्धरबलो भुवि निष्पिपेष चूर्णीकृतः स निपपात यथा गिरीन्द्रः ॥ १२०॥",
            "a": "13",
            "p": 1
        },
        {
            "i": "131121",
            "n": 121,
            "s": "कृष्णं च तुष्टुवुरथो दिवि देवसङ्घा मर्त्या भुवि प्रवरमुत्तमपूरुषाणाम् ।\nतद्वद् बलस्य दृढमुष्टिनिपिष्टमूर्धा भ्रष्टस्तदैव निपपात स मुष्टिकोऽपि ॥ १२१॥",
            "a": "13",
            "p": 1
        },
        {
            "i": "131122",
            "n": 122,
            "s": "कूटश्च कोसल उत च्छलनामधेयो द्वौ तत्र कृष्णनिहतावपरो बलेन ।\nकंसस्य ये त्ववरजाश्च सुनीथमुख्याः सर्वे बलेन निहताः परिघेण वीराः ॥ १२२॥",
            "a": "13",
            "p": 1
        },
        {
            "i": "131123",
            "n": 123,
            "s": "ताभ्यां हतानभिसमीक्ष्य निजान् समस्तान् कंसो दिदेश बलमक्षयमुग्रवीर्यम् ।\nरुद्रप्रसादकृतरक्षमवध्यमेनौ निस्सार्य दण्डमधिकं कुरुतेति पापः ॥ १२३॥",
            "a": "13",
            "p": 1
        },
        {
            "i": "131124",
            "n": 124,
            "s": "श्रुत्वैव राजवचनं बलमक्षयं तदक्षोहिणीदशकयुग्ममनन्तवीर्यम् ।\nकृष्णं चकार विविधास्त्रधरं स्वकोष्ठे सिंहं यथा किल सृगालबलं समेतम् ॥ १२४॥",
            "a": "13",
            "p": 1
        },
        {
            "i": "131125",
            "n": 125,
            "s": "जानन्नपीश्वरमनन्तबलं महेन्द्रः कृष्णं रथं निजमयापयदायुधाढ्यम् ।\nशुश्रूषणाय परमस्य यथा समुद्रमर्घ्येण पूरयति पूर्णजलं जनोऽयम् ॥ १२५॥",
            "a": "13",
            "p": 1
        },
        {
            "i": "131126",
            "n": 126,
            "s": "स्वस्यन्दनं तु भगवान् स महेन्द्रदत्तमारुह्य सूतवरमातलिसङ्गृहीतम् ।\nनानायुधोग्रकिरणस्तरणिर्यथैव ध्वान्तं व्यनाशयदशेषत आशु सैन्यम् ॥ १२६॥",
            "a": "13",
            "p": 1
        },
        {
            "i": "131127",
            "n": 127,
            "s": "निःशेषतो विनिहते स्वबले स कंसश्चर्मासिपाणिरभियातुमियेष कृष्णम् ।\nतावत् तमेव भगवन्तमभिप्रयातमुत्तुङ्गमञ्चशिरसि प्रददर्श वीरम् ॥ १२७॥",
            "a": "13",
            "p": 1
        },
        {
            "i": "131128",
            "n": 128,
            "s": "तं श्येनवेगमभितः प्रतिसञ्चरन्तं निश्छिद्रमाशु जगृहे भगवान् प्रसह्य ।\nकेशेषु चैनमभिभृश्य करेण वामेनोद्धृत्य दक्षिणकरेण जघान केऽस्य ॥ १२८॥",
            "a": "13",
            "p": 1
        },
        {
            "i": "131129",
            "n": 129,
            "s": "सञ्चालितेन मुकुटेन विकुण्डलेन कर्णद्वयेन विगताभरणोरसा च ।\nस्रस्ताम्बरेण जघनेन सुशोच्यरूपः कंसो बभूव नरसिंहकराग्रसंस्थः ॥ १२९॥",
            "a": "13",
            "p": 1
        },
        {
            "i": "131130",
            "n": 130,
            "s": "उत्कृष्य तं सुरपतिः परमोच्चमञ्चादन्यैरजेयमतिवीर्यबलोपपन्नम् ।\nअब्जोद्भवेशवरगुप्तमनन्तशक्तिर्भूमौ निपात्य स ददौ पदयोः प्रहारम् ॥ १३०॥",
            "a": "13",
            "p": 1
        },
        {
            "i": "131131",
            "n": 131,
            "s": "देहे तु योऽभवदमुष्य रमेशबन्धुर्वायुः स कृष्णतनुमाश्रयदन्यपापम् ।\nदैत्यं चकर्ष हरिरत्र शरीरसंस्थं पश्यत्सु कञ्जजमुखेषु सुरेष्वनन्तः ॥ १३१॥",
            "a": "13",
            "p": 1
        },
        {
            "i": "131132",
            "n": 132,
            "s": "द्वेषात् स सर्वजगदेकगुरोः स्वकीयैः पूर्वप्रमापितजनैः सहितः समस्तैः ।\nधात्र्यादिभिः प्रतिययौ कुमतिस्तमोऽन्धमन्येऽपि चैवमुपयान्ति हरावभक्ताः ॥ १३२॥",
            "a": "13",
            "p": 1
        },
        {
            "i": "131133",
            "n": 133,
            "s": "नित्यातिदुःखमनिवृत्ति सुखव्यपेतमन्धं तमो नियतमेति हरावभक्तः ।\nभक्तोऽपि कञ्जजगिरीशमुखेषु सर्वधर्मार्णवोऽपि निखिलागमनिर्णयेन ॥ १३३॥",
            "a": "13",
            "p": 1
        },
        {
            "i": "131134",
            "n": 134,
            "s": "यो वेत्ति निश्चितमतिर्हरिमब्जजेशपूर्वाखिलस्य जगतः सकलेऽपि काले ।\nसृष्टिस्थितिप्रळयमोक्षदमात्मतन्त्रं लक्ष्म्या अपीशमतिभक्तियुतः स मुच्येत् ॥ १३४॥",
            "a": "13",
            "p": 1
        },
        {
            "i": "131135",
            "n": 135,
            "s": "तस्मादनन्तगुणपूर्णममुं रमेशं निश्चित्य दोषरहितं परयैव भक्त्या ।\nविज्ञाय दैवतगणांश्च यथाक्रमेण भक्ता हरेरिति सदैव भजेत धीरः ॥ १३५॥",
            "a": "13",
            "p": 1
        },
        {
            "i": "131136",
            "n": 136,
            "s": "निहत्य कंसमोजसा विधातृशम्भुपूर्वकैः ।\nस्तुतः प्रसूनवर्षिभिर्मुमोद केशवोऽधिकम् ॥ १३६॥",
            "a": "13",
            "p": 1
        },
        {
            "i": "131137",
            "n": 137,
            "s": "सदैव मोदरूपिणो मुदोक्तिरस्य लौकिकी ।\nयथोदयो रवेर्भवेत् सदोदितस्य लोकतः ॥ १३७॥",
            "a": "13",
            "p": 1
        },
        {
            "i": "131138",
            "n": 138,
            "s": "अनन्तचित्सुखार्णवः सदोदितैकरूपकः ।\nसमस्तदोषवर्जितो हरिर्गुणात्मकः सदा ॥ १३८॥",
            "a": "13",
            "p": 1
        },
        {
            "i": "14101",
            "n": 1,
            "s": "औं ॥ कृष्णो विमोच्य पितरावभिवन्द्य सर्ववन्द्योऽपि रामसहितः प्रतिपालनाय ।\nधर्मस्य राज्यपदवीं प्रणिधाय चोग्रसेने द्विजत्वमुपगम्य मुमोच नन्दम् ॥ १॥",
            "a": "14",
            "p": 1
        },
        {
            "i": "14102",
            "n": 2,
            "s": "नन्दोऽपि सान्त्ववचनैरनुनीय मुक्तः कृष्णेन तच्चरणपङ्कजमात्मसंस्थम् ।\nकृत्वा जगाम सह गोपगणेन कृच्छ्राद् ध्यायन् जनार्दनमुवास वने सभार्यः ॥ २॥",
            "a": "14",
            "p": 1
        },
        {
            "i": "14103",
            "n": 3,
            "s": "कृष्णोऽप्यवन्तिपुरवासिनमेत्य विप्रं सान्दीपनिं सह बलेन ततोऽध्यगीष्ट ।\nवेदान् सकृन्निगदितान् निखिलाश्च विद्याः सम्पूर्णसंविदपि दैवतशिक्षणाय ॥ ३॥",
            "a": "14",
            "p": 1
        },
        {
            "i": "14104",
            "n": 4,
            "s": "धर्मो हि सर्वविदुषामपि दैवतानां प्राप्ते नरेषु जनने नरवत् प्रवृत्तिः ।\nज्ञानादिगूहनमुताध्ययनादिरत्र तज्ज्ञापनार्थमवसद् भगवान् गुरौ च ॥ ४॥",
            "a": "14",
            "p": 1
        },
        {
            "i": "14105",
            "n": 5,
            "s": "गुर्वर्थमेष मृतपुत्रमदात् पुनश्च रामेण सार्द्धमगमन्मधुरां रमेशः ।\nपौरैः सजानपदमबन्धुजनैरजस्रमभ्यर्चितो न्यवसदिष्टकृदात्मपित्रोः ॥ ५॥",
            "a": "14",
            "p": 1
        },
        {
            "i": "14106",
            "n": 6,
            "s": "सर्वेऽपि ते पतिमवाप्य हरिं पुराऽभितप्ता हि भोजपतिना मुमुर्दुनितान्तम् ।\nकिं वाच्यमत्र सुतमाप्य हरिं स्वपित्रोर्यत्राखिलस्य सुजनस्य बभूव मोदः ॥ ६॥",
            "a": "14",
            "p": 1
        },
        {
            "i": "14107",
            "n": 7,
            "s": "कृष्णाश्रयो वसति यत्र जनोऽपि तत्र वृद्धिर्भवेत् किमु रमाधिपतेर्निवासे ।\nवृन्दावनं यदधिवासत आस सध्र्यङ् माहेन्द्रसद्मसदृशं किमु तत्र पुर्याः ॥ ७॥",
            "a": "14",
            "p": 1
        },
        {
            "i": "14108",
            "n": 8,
            "s": "येनाधिवासमृषभो जगतां विधत्ते विष्णुस्ततो हि वरता सदने विधातुः ।\nतस्मात् प्रभोर्निवसनान्मधुरा पुरी सा शश्वत् समृद्धजनसङ्कुलिता बभूव ॥ ८॥",
            "a": "14",
            "p": 1
        },
        {
            "i": "14109",
            "n": 9,
            "s": "रक्षत्यजे त्रिजगतां परिरक्षकेऽस्मिन् सर्वान् यदून् मगधराजसुते स्वभर्तुः ।\nकृष्णान्मृतिं पितुरवाप्य समीपमस्तिप्रास्ती शशंसतुरतीव च दूःखितेऽस्मै ॥ ९॥",
            "a": "14",
            "p": 1
        },
        {
            "i": "14110",
            "n": 10,
            "s": "श्रुत्वैव तन्मगधराज उरुप्ररूढबाह्वोर्बलेन नजितो युधि सर्वलोकैः ।\nब्रह्मेशचण्डमुनिदत्तवरैरजेयो मृत्यूज्झितश्च विजयी जगतश्चुकोप ॥ १०॥",
            "a": "14",
            "p": 1
        },
        {
            "i": "14111",
            "n": 11,
            "s": "क्षुब्धोऽतिकोपवशतः स्वगदाममोघां दत्तां शिवेन जगृहे शिवभक्तवन्द्यः ।\nशैवागमाखिलविदत्र च सुस्थिरोऽसौ चिक्षेप योजनशतं स तु तां परस्मै ॥ ११॥",
            "a": "14",
            "p": 1
        },
        {
            "i": "14112",
            "n": 12,
            "s": "अर्वाक् पपात च गदा मधुराप्रदेशात् सा योजनेन यदिमं प्रजगाद पृष्टः ।\nएकोत्तरामपि शताच्छतयोजनेति देवर्षिरत्र मधुरां भगवत्प्रियार्थे ॥ १२॥",
            "a": "14",
            "p": 1
        },
        {
            "i": "14113",
            "n": 13,
            "s": "शक्तस्य चापि हि गदाप्रविघातने तु शुश्रूषणं मदुचितं त्विति चिन्तयानः ।\nविष्णोर्मुनिः स निजगाद ह योजनोनं मार्गं पुरो भगवतो मगधेशपृष्टः ॥ १३॥",
            "a": "14",
            "p": 1
        },
        {
            "i": "14114",
            "n": 14,
            "s": "क्षिप्ता तु सा भगवतोऽथ गदा जराख्यां तत्सन्धिनीमसुभिराशु वियोज्य पापाम् ।\nमर्त्याशिनीं भगवतः पुनराज्ञयैव याता गिरीशसदनं मगधं विसृज्य ॥ १४॥",
            "a": "14",
            "p": 1
        },
        {
            "i": "14115",
            "n": 15,
            "s": "राजा स्वमातृत उतो गदया च हीनः क्रोधात् समस्तनृपतीनभिसन्निपात्य ।\nअक्षोहिणीत्र्यधिकविंशयुतोऽतिवेलदर्पोद्धतः सपदि कृष्णपुरीं जगाम ॥ १५॥",
            "a": "14",
            "p": 1
        },
        {
            "i": "14116",
            "n": 16,
            "s": "सर्वां पुरीं प्रतिनिरुद्ध्य दिदेश विन्दविन्दानुजौ भगवतः कुमतिः स दूतौ ।\nतावूचतुर्भगवतेऽस्य वचोऽतिदर्पपूर्णं तथा भगवतोऽप्यपहासयुक्तम् ॥ १६॥",
            "a": "14",
            "p": 1
        },
        {
            "i": "14117",
            "n": 17,
            "s": "लोकेऽप्रतीतबलपौरुषसाररूपस्त्वं ह्येक एष्यभवतो बलवीर्यसारम् ।\nज्ञात्वा सुते नतु मया प्रतिपादिते हि कंसस्य वीर्यरहितेन हतस्त्वया सः ॥ १७॥",
            "a": "14",
            "p": 1
        },
        {
            "i": "14118",
            "n": 18,
            "s": "सोऽहं हि दुर्बलतमो बलिनां वरिष्ठं कृत्वैव दृष्टिविषयं विगतप्रतापः ।\nयास्ये तपोवनमथो सहितः सुताभ्यां क्षिप्रं ममाद्य विषये भव चक्षुषोऽतः ॥ १८॥",
            "a": "14",
            "p": 1
        },
        {
            "i": "14119",
            "n": 19,
            "s": "साक्षेपमीरितमिदं बलदर्पपूर्णमात्मापहाससहितं भगवान् निशम्य ।\nसत्यं तदित्युरु वचोऽर्थवदभ्युदीर्य मन्दं प्रहस्य निरगात् सहितो बलेन ॥ १९॥",
            "a": "14",
            "p": 1
        },
        {
            "i": "14120",
            "n": 20,
            "s": "द्वारेषु सात्यकिपुरस्सरमात्मसैन्यं त्रिष्वभ्युदीर्य भगवान् स्वयमुत्तरेण ।\nरामद्वितीय उदगान्मगधाधिराजं योद्धुं नृपेन्द्रकटकेन युतं परेशः ॥ २०॥",
            "a": "14",
            "p": 1
        },
        {
            "i": "14121",
            "n": 21,
            "s": "तस्येच्छयैव पृथिवीमवतेरुराशु तस्याऽयुधानि सबलस्य सुभास्वराणि ।\nशार्ङ्गासिचक्रदरतूणगदाः स्वकीया जग्राह दारुकगृहीतरथे स्थितः सः ॥ २१॥",
            "a": "14",
            "p": 1
        },
        {
            "i": "14122",
            "n": 22,
            "s": "आरुह्य भूमयरथं प्रतियुक्तमश्वैर्वेदात्मकैर्धनुरधिज्यमथ प्रगृह्य ।\nशार्ङ्गं शरांश्च निशितान् मगधाधिराजमुग्रं नृपेन्द्रसहितं प्रययौ जवेन ॥ २२॥",
            "a": "14",
            "p": 1
        },
        {
            "i": "14123",
            "n": 23,
            "s": "रामः प्रगृह्य मुसलं स हलं च यानमास्थाय सायकशरासनतूणयुक्तः ।\nसैन्यं जरासुतसुरक्षितमभ्यधावद्धर्षान्नदन्नुरुबलोऽरिबलैरधृष्यः ॥ २३॥",
            "a": "14",
            "p": 1
        },
        {
            "i": "14124",
            "n": 24,
            "s": "उद्वीक्ष्य कृष्णमभियान्तमनन्तशक्तिं राजेन्द्रवृन्दसहितो मगधाधिराजः ।\nउद्वेलसागरवदाश्वभियाय कोपान्नानाविधायुधवरैरभिवर्षमाणः ॥ २४॥",
            "a": "14",
            "p": 1
        },
        {
            "i": "14125",
            "n": 25,
            "s": "तं वै चुकोपयिषुरग्रत उग्रसेनं कृष्णो निधाय समगात् स्वयमस्य पश्चात् ।\nदृष्ट्वाऽग्रतो मगधराट् स्थितमुग्रसेनं कोपाच्चलत्तनुरिदं वचनं बभाषे ॥ २५॥",
            "a": "14",
            "p": 1
        },
        {
            "i": "14126",
            "n": 26,
            "s": "पापापयाहि पुरतो मम राज्यकाम निर्लज्ज पुत्रवधकारण शत्रुपक्ष ।\nत्वं जीर्णबस्तसदृशो न मयेह वध्यः सिंहो हि सिंहमभियाति न वै सृगालम् ॥ २६॥",
            "a": "14",
            "p": 1
        },
        {
            "i": "14127",
            "n": 27,
            "s": "आक्षिप्त इत्थममुनाऽथ स भोजराजस्तूणात् प्रगृह्य निशितं शरमाशु तेन ।\nछित्वा जरासुतधनुर्बलवन्ननाद विव्याध सायकगणैश्च पुनस्तमुग्रैः ॥ २७॥",
            "a": "14",
            "p": 1
        },
        {
            "i": "14128",
            "n": 28,
            "s": "अन्यच्छरासनवरं प्रतिगृह्य कोपसंरक्तनेत्रमभियान्तमुदीक्ष्य कृष्णः ।\nभोजाधिराजवधकाङ्क्षिणमुग्रवेगं बार्हद्रथं प्रतिययौ परमो रथेन ॥ २८॥",
            "a": "14",
            "p": 1
        },
        {
            "i": "14129",
            "n": 29,
            "s": "आयान्तमीक्ष्य भगवन्तमनन्तवीर्यं चेदीशपौण्ड्रमुखराजगणैः समेतः ।\nनानाविधास्त्रवरशस्त्रगणैर्ववर्ष मेरुं यथा घन उदीर्णरवो जलौघैः ॥ २९॥",
            "a": "14",
            "p": 1
        },
        {
            "i": "14130",
            "n": 30,
            "s": "शस्त्रास्त्रवृष्टिमभितो भगवान् विवृश्च्य शार्ङ्गोत्थसायकगणैर्विरथाश्वसूतम् ।\nचक्रे निरायुधमसौ मगधेन्द्रमाशु च्छिन्नातपत्रवरकेतुमचिन्त्यशक्तिः ॥ ३०॥",
            "a": "14",
            "p": 1
        },
        {
            "i": "14131",
            "n": 31,
            "s": "नैनं जघान भगवान् सुशकं च भीमे भक्तिं निजां प्रथयितुं यश उच्चधर्मम् ।\nचेदीशपौण्ड्रकसकीचकमद्रराजसाल्वैकलव्यकमुखान् विरथांश्चकार ॥ ३१॥",
            "a": "14",
            "p": 1
        },
        {
            "i": "14132",
            "n": 32,
            "s": "ये चापि हंसडिभकद्रुमरुग्मिमुख्या बाह्लीकभौमसुतमैन्दपुरस्सराश्च ।\nसर्वे प्रदुद्रुवुरजस्य शरैर्विभिन्ना अन्ये च भूमिपतयो य इहाऽसुरुर्व्याम् ॥ ३२॥",
            "a": "14",
            "p": 1
        },
        {
            "i": "14133",
            "n": 33,
            "s": "छिन्नायुधध्वजपताकरथाश्वसूतवर्माण उग्रशरताडितभिन्नगात्राः ।\nस्रस्ताम्बराभरणमूर्धजमाल्यदीना रक्तं वमन्त उरु दुद्रुवुराशु भीताः ॥ ३३॥",
            "a": "14",
            "p": 1
        },
        {
            "i": "14134",
            "n": 34,
            "s": "शोच्यां दशामुपगतेषु नृपेषु सर्वेष्वस्तायुधेषु हरिणा युधि विद्रवत्सु ।\nनानायुधाढ्यमपरं रथमुग्रवीर्य आस्थाय मागधपतिः प्रससार रामम् ॥ ३४॥",
            "a": "14",
            "p": 1
        },
        {
            "i": "14135",
            "n": 35,
            "s": "आधावतोऽस्य मुसलेन रथं बभञ्ज रामो गदामुरुतरोरसि सोऽपि तस्य ।\nचिक्षेप तं च मुसलेन तताड रामस्तावुत्तमौ बलवतां युयुधात उग्रम् ॥ ३५॥",
            "a": "14",
            "p": 1
        },
        {
            "i": "14136",
            "n": 36,
            "s": "तौ चक्रतुः पुरु नियुद्धमपि स्म तत्र सञ्चूर्ण्य सर्वगिरिवृक्षशिलासमूहान् ।\nदीर्घं नियुद्धमभवत् सममेतयोस्तद् वज्राद् दृढाङ्गतमयोर्बलिनोर्नितान्तम् ॥ ३६॥",
            "a": "14",
            "p": 1
        },
        {
            "i": "14137",
            "n": 37,
            "s": "श्रुत्वाऽथ शङ्खरवमम्बुजलोचनस्य विद्रावितानपि नृपानभिवीक्ष्य रामः ।\nयुद्ध्यन्तमीक्ष्य च रिपुं ववृधे बलेन त्यक्त्वा रिपुं मुसलमादद आश्वमोघम् ॥ ३७॥",
            "a": "14",
            "p": 1
        },
        {
            "i": "14138",
            "n": 38,
            "s": "तेनाऽहतः शिरसि सम्मुमुहेऽतिवेलं बार्हद्रथो जगृह एनमथो हली सः ।\nतत्रैकलव्य उत कृष्णशरैः पलायन्नस्त्राणि रामशिरसि प्रमुमोच शीघ्रम् ॥ ३८॥",
            "a": "14",
            "p": 1
        },
        {
            "i": "14139",
            "n": 39,
            "s": "भीतेन तेन समरं भगवाननिच्छन् प्रद्युम्नमाश्वसृजदात्मसुतं मनोजम् ।\nप्रद्युम्न एनमभियाय महास्त्रजालै रामस्तु मागधमथाऽत्मरथं निनाय ॥ ३९॥",
            "a": "14",
            "p": 1
        },
        {
            "i": "14140",
            "n": 40,
            "s": "युद्ध्वा चिरं रणमुखे भगवत्सुतोऽसौ चक्रे निरायुधममुं स्थिरमेकलव्यम् ।\nअंशेन यो भुवमगान्मणिमानिति स्म स क्रोधतन्त्रकगणेष्वधिपो निषादः ॥ ४०॥",
            "a": "14",
            "p": 1
        },
        {
            "i": "14141",
            "n": 41,
            "s": "प्रद्युम्नमात्मनि निधाय पुनः स कृष्णः संहृत्य मागधबलं निखिलं शरौघैः ।\nभूयश्चमूमभिविनेतुमुदारकर्मा बार्हद्रथं त्वमुचदक्षयपौरुषाऽजः ॥ ४१॥",
            "a": "14",
            "p": 1
        },
        {
            "i": "14142",
            "n": 42,
            "s": "व्रीळानताच्छविमुखः सहितो नृपैस्तैर्बार्हद्रथः प्रतिययौ स्वपुरीं स पापः ।\nआत्माभिषिक्तमपि भोजवराधिपत्ये दौहित्रमग्रत उत प्रणिधाय मन्दः ॥ ४२॥",
            "a": "14",
            "p": 1
        },
        {
            "i": "14143",
            "n": 43,
            "s": "जित्वा तमूर्जितबलं भगवानजेशशक्रादिभिः कुसुमवर्षिभिरीड्यमानः ।\nरामादिभिः सहित आशु पुरीं प्रविश्य रेमेऽभिवन्दितपदो महतां समूहैः ॥ ४३॥",
            "a": "14",
            "p": 1
        },
        {
            "i": "14144",
            "n": 44,
            "s": "वर्द्धत्सु पाण्डुतनयेषु चतुर्दशं तु जन्मर्क्षमास तनयस्य सहस्रदृष्टेः ।\nप्रत्याब्दिकं मुनिगणान् परिवेषयन्ती कुन्ती तदाऽऽस बहुकार्यपरा नयज्ञा ॥ ४४॥",
            "a": "14",
            "p": 1
        },
        {
            "i": "14145",
            "n": 45,
            "s": "तत्काल एव नृपतिः सह माद्रवत्या पुंस्कोकिलाकुलितफुल्लवनं ददर्श ।\nतस्मिन् वसन्तपवनस्पर्शेधितः स कन्दर्पमार्गणवशं सहसा जगाम ॥ ४५॥",
            "a": "14",
            "p": 1
        },
        {
            "i": "14146",
            "n": 46,
            "s": "जग्राह तामथ तया रममाण एव यातो यमस्य सदनं हरिपादसङ्गी ।\nपूर्वं शचीरमणमिच्छत एव विघ्नं शक्रस्य तद्दर्शनोपगतो हि चक्रे ॥ ४६॥",
            "a": "14",
            "p": 1
        },
        {
            "i": "14147",
            "n": 47,
            "s": "तेनैव मानुषमवाप्य रतिस्थ एव पञ्चत्वमाप रतिविघ्नमपुत्रतां च ।\nस्वात्मोत्तमेष्वथ सुरेषु विशेषतश्च स्वल्पोऽपि दोष उरुतामभियाति यस्मात् ॥ ४७॥",
            "a": "14",
            "p": 1
        },
        {
            "i": "14148",
            "n": 48,
            "s": "माद्री पतिं मृतमवेक्ष्य रुराव दूरात् तच्छुश्रुवुश्च पृथया सह पाण्डुपुत्राः ।\nतेष्वागतेषु वचनादपि माद्रवत्याः पुत्रान् निवार्य तु पृथा स्वयमत्र चाऽगात् ॥ ४८॥",
            "a": "14",
            "p": 1
        },
        {
            "i": "14149",
            "n": 49,
            "s": "पत्युः कळेवरमवेक्ष्य निशम्य माद्र्याः कुन्ती भृशं व्यथितहृत्कमळैव माद्रीम् ।\nधिक्कृत्य चानुमरणाय मतिं चकार तस्याः स्वनो रुदितजः श्रुत आशु पार्थैः ॥ ४९॥",
            "a": "14",
            "p": 1
        },
        {
            "i": "14150",
            "n": 50,
            "s": "तेष्वागतेष्वधिक आस विराव एतं सर्वेऽपि शुश्रुवुर्.हृषिप्रवरा अथात्र ।\nआजग्मुरुत्तमकृपा ऋषिलोकमध्ये पत्नी नृपानुगमनाय च पस्पृधाते ॥ ५०॥",
            "a": "14",
            "p": 1
        },
        {
            "i": "14151",
            "n": 51,
            "s": "ते सन्निवार्य तु पृथामथ माद्रवत्या भर्तुः सहानुगमनं बहु चार्थयन्त्याः ।\nसंवादमेव निजदोषमवेक्ष्य तस्याश्चक्रुः सदाऽवगतभागवतोच्चधर्माः ॥ ५१॥",
            "a": "14",
            "p": 1
        },
        {
            "i": "14152",
            "n": 52,
            "s": "भर्तुर्गुणैरनधिकौ तनयार्थमेव माद्र्या कृतौ सुरवरावधिकौ स्वतोऽपि ।\nतेनैव भर्तृमृतिहेतुरभूत् समस्तलोकैश्च नातिमहिता सुगुणाऽपि माद्री ॥ ५२॥",
            "a": "14",
            "p": 1
        },
        {
            "i": "14153",
            "n": 53,
            "s": "पाण्डोः सुता मुनिगणैः पितृमेधमत्र चक्रुर्यथावदथ तेन सहैव माद्री ।\nहुत्वाऽऽत्मदेहमुरु पापमदः कृतं च सम्मार्ज्य लोकमगमन्निजभर्तुरेव ॥ ५३॥",
            "a": "14",
            "p": 1
        },
        {
            "i": "14154",
            "n": 54,
            "s": "पाण्डुश्च पुत्रकगुणैः स्वगुणैश्च साक्षात् कृष्णात्मजः सततमस्य पदैकभक्तः ।\nलोकानवाप विमलान् महितान् महद्भिः किं चित्रमत्र हरिपादविनम्रचित्ते ॥ ५४॥",
            "a": "14",
            "p": 1
        },
        {
            "i": "14155",
            "n": 55,
            "s": "पाण्डोः सुताश्च पृथया सहिता मुनीन्द्रैर्नारायणाश्रमत आशु पुरं स्वकीयम् ।\nजग्मुस्तथैव धृतराष्ट्रपुरो मुनीन्द्राः वृत्तं समस्तमवदन्ननुजं मृतं च ॥ ५५॥",
            "a": "14",
            "p": 1
        },
        {
            "i": "14156",
            "n": 56,
            "s": "तूष्णीं स्थिते तु नृपतौ तनुजे च नद्याः क्षत्तर्युताऽप्त उरुमोदमतीव पापाः ।\nऊचुः सुयोधनमुखाः सह सौबलेन पाण्डोर्मृतिः किल पुरा तनयाः क्व तस्य ॥ ५६॥",
            "a": "14",
            "p": 1
        },
        {
            "i": "14157",
            "n": 57,
            "s": "न क्षेत्रजा अपि मृते पितरि स्वकीयैः सम्यङ् नियोगमनवाप्य भवाय योग्याः ।\nतेषामितीरितवचोऽनु जगाद वायुराभाष्य कौरवगणान् गगनस्थ एव ॥ ५७॥",
            "a": "14",
            "p": 1
        },
        {
            "i": "14158",
            "n": 58,
            "s": "एते हि धर्ममरुदिन्द्रभिषग्वरेभ्यो जाताः प्रजीवति पितर्युरुधामसाराः ।\nशक्याश्च नैव भवतां क्वचिदग्रहाय नारायणेन सततं परिरक्षिता यत् ॥ ५८॥",
            "a": "14",
            "p": 1
        },
        {
            "i": "14159",
            "n": 59,
            "s": "वायोरदृश्यवचनं परिशङ्कमानेष्वाविर्बभूव भगवान् स्वयमब्जनाभः ।\nव्यासस्वरूप उरुसर्वगुणैकदेह आदाय तानगमदाशु च पाण्डुगेहम् ॥ ५९॥",
            "a": "14",
            "p": 1
        },
        {
            "i": "14160",
            "n": 60,
            "s": "तत्स्वीकृतेषु सकला अपि भीष्ममुख्या वैचित्रवीर्यसहिताः परिपूज्य सर्वान् ।\nकुन्त्या सहैव जगृहुः सुभृशं तदाऽऽर्ता वैचित्रवीर्यतनयाः सह सौबलेन ॥ ६०॥",
            "a": "14",
            "p": 1
        },
        {
            "i": "14161",
            "n": 61,
            "s": "वैचित्रवीर्यतनयाः कृपतो महास्त्राण्यापुश्च पाण्डुतनयैः सह सर्वराज्ञाम् ।\nपुत्राश्च तत्र विविधा अपि बालचेष्टाः कुर्वत्सु वायुतनयेन जिताः समस्ताः ॥ ६१॥",
            "a": "14",
            "p": 1
        },
        {
            "i": "14162",
            "n": 62,
            "s": "पक्वोरुभोज्यफलसन्नयनाय वृक्षेष्वारूढराजतनयानभिवीक्ष्य भीमः ।\nपादप्रहारमुरुवृक्षतळे प्रदाय साकं फलैर्विनिपतत्सु फलान्यभुङ्क्त ॥ ६२॥",
            "a": "14",
            "p": 1
        },
        {
            "i": "14163",
            "n": 63,
            "s": "युद्धे नियुद्ध उत धावन उत्प्लवे च वारिप्लवे च सहितान् निखिलान् कुमारान् ।\nएको जिगाय तरसा परमार्यकर्मा विष्णोः सुपूर्णसदनुग्रहतः सुनित्यात् ॥ ६३॥",
            "a": "14",
            "p": 1
        },
        {
            "i": "14164",
            "n": 64,
            "s": "सर्वान् प्रगृह्य विनिमज्जति वारिमध्ये श्रान्तान् विसृज्य हसति स्म स विष्णुपद्याम् ।\nसर्वानुदूह्य च कदाचिदुरुप्रवाहां गङ्गां सुतारयति सारसुपूर्णपौंस्यः ॥ ६४॥",
            "a": "14",
            "p": 1
        },
        {
            "i": "14165",
            "n": 65,
            "s": "द्वेषं ह्यृते नहि हरौ तमसि प्रवेशः प्राणे च तेन जगतीमनु तौ प्रपन्नौ ।\nतत्कारणान्यकुरुतां परमौ करांसि देवद्विषां सततविस्तृतसाधुपौंस्यौ ॥ ६५॥",
            "a": "14",
            "p": 1
        },
        {
            "i": "14166",
            "n": 66,
            "s": "दृष्ट्वाऽमितान्यथ करांसि मरुत्सुतेन नित्यं कृतानि तनया निखिलाश्च राज्ञाम् ।\nतस्यामितं बलमुदीक्ष्य सदोरुवृद्धद्वेषा बभूवुरथ मन्त्रममन्त्रयंश्च ॥ ६६॥",
            "a": "14",
            "p": 1
        },
        {
            "i": "14167",
            "n": 67,
            "s": "येये हि तत्र नरदेवसुताः सुरांशाः प्रीतिं परां पवनजे निखिला अकुर्वन् ।\nतांस्तान् विहाय दितिजा नरदेववंशजाता विचार्य वधनिश्चयमस्य चक्रुः ॥ ६७॥",
            "a": "14",
            "p": 1
        },
        {
            "i": "14168",
            "n": 68,
            "s": "अस्मिन् हते विनिहता अखिलाश्च पार्थाः शक्यो बलाच्च न निहन्तुमयं बलाढ्यः ।\nछद्मप्रयोगत इमं विनिहत्य वीर्यात् पार्थं निहत्य निगळे च विदध्महेऽन्यान् ॥ ६८॥",
            "a": "14",
            "p": 1
        },
        {
            "i": "14169",
            "n": 69,
            "s": "एवं कृते निहतकण्टकमस्य राज्यं दुर्योधनस्य हि भवेन्न ततोऽन्यथा स्यात् ।\nअस्मिन् हते निपतिते च सुरेन्द्रसूनौ शेषा भवेयुरपि सौबलिपुत्रदासाः ॥ ६९॥",
            "a": "14",
            "p": 1
        },
        {
            "i": "14170",
            "n": 70,
            "s": "एवं विचार्य विषमुल्बणमन्तकाभं क्षीरोदधेर्मथनजं तपसा गिरीशात् ।\nशुक्रेण लब्धममुतः सुबलात्मजेन प्राप्तं प्रतोष्य मरुतस्तनयाय चादुः ॥ ७०॥",
            "a": "14",
            "p": 1
        },
        {
            "i": "14171",
            "n": 71,
            "s": "सम्मन्त्र्य राजतनयैर्धृतराष्ट्रजैस्तद् दत्तं स्वसूदमुखतोऽखिलभक्ष्यभोज्ये ।\nज्ञात्वा युयुत्सुगदितं बलवान् स भीमो विष्णोरनुग्रहबलाज्जरयाञ्चकार ॥ ७१॥",
            "a": "14",
            "p": 1
        },
        {
            "i": "14172",
            "n": 72,
            "s": "जीर्णे विषे कुमतयः परमाभितप्ताः प्रासादमाशु विदधुर्हरिपादतोये ।\nज्ञात्वा युयुत्सुमुखतः स्वयमत्र चान्ते सुष्वाप मारुतिरमा धृतराष्ट्रपुत्रैः ॥ ७२॥",
            "a": "14",
            "p": 1
        },
        {
            "i": "14173",
            "n": 73,
            "s": "दोषान् प्रकाशयितुमेव विचित्रवीर्यपुत्रात्मजेषु नृवरं प्रतिसुप्तमीक्ष्य ।\nबद्ध्वाऽभिमन्त्रणदृढैरयसा कृतैस्तं पाशैर्विचिक्षिपुरुदे हरिपादजायाः ॥ ७३॥",
            "a": "14",
            "p": 1
        },
        {
            "i": "14174",
            "n": 74,
            "s": "तत् कोटियोजनगभीरमुदं विगाह्य भीमो विजृम्भणत एव विवृश्य पाशान् ।\nउत्तीर्य सज्जनगणस्य विधाय हर्षं तस्थावनन्तगुणविष्णुसदातिहार्दः ॥ ७४॥",
            "a": "14",
            "p": 1
        },
        {
            "i": "14175",
            "n": 75,
            "s": "तं वीक्ष्य दुष्टमनसोऽतिविपन्नचित्ताः सम्मन्त्र्य भूय उरुनागगणानथाष्टौ ।\nशुक्रोक्तमन्त्रबलतः पुर आह्वयित्वा पश्चात् सुपञ्जरगतान् प्रददुः स्वसूते ॥ ७५॥",
            "a": "14",
            "p": 1
        },
        {
            "i": "14176",
            "n": 76,
            "s": "दुर्योधनेन पृथुमन्त्रबलोपहूतांस्तत्सारथिः फणिगणान् पवनात्मजस्य ।\nसुप्तस्य विस्तृत उरस्यमुचद् विशीर्णदन्ता बभूवुरमुमाशु विदश्य नागाः ॥ ७६॥",
            "a": "14",
            "p": 1
        },
        {
            "i": "14177",
            "n": 77,
            "s": "क्षिप्त्वा सुदूरमुरुनागवरानथाष्टौ तद्वंशजान् स विनिहत्य पिपीलिकावत् ।\nजघ्ने च सूतमपहस्तत एव भीमः सुष्वाप पूर्ववदनुत्थित एव तल्पात् ॥ ७७॥",
            "a": "14",
            "p": 1
        },
        {
            "i": "14178",
            "n": 78,
            "s": "तत् तस्य नैजबलमप्रमयं निरीक्ष्य सर्वे क्षितीशतनया अधिकं विषेदुः ।\nनिश्वासतो दर्शनादपि भस्म येषां भूयासुरेव भुवनानि च ते मृषाऽऽसन् ॥ ७८॥",
            "a": "14",
            "p": 1
        },
        {
            "i": "14179",
            "n": 79,
            "s": "दद्भिर्विदश्य न विकारममुष्य कर्तुं शेकुर्भुजङ्गमवरा अपि सुप्रयत्नाः ।\nकस्यापि नेदृशबलं श्रुतपूर्वमासीद् दृष्टं किमु स्म तनयेऽपि हिरण्यकस्य ॥ ७९॥",
            "a": "14",
            "p": 1
        },
        {
            "i": "14180",
            "n": 80,
            "s": "स्वात्मावनार्थमधिकां स्तुतिमेव कृत्वा विष्णोः स दैत्यतनयो हरिणाऽवितोऽभूत् ।\nनत्वौरसं बलममुष्य स कृष्यते हि भृत्यैर्बलात् स पितुरौरसमस्य वीर्यम् ॥ ८०॥",
            "a": "14",
            "p": 1
        },
        {
            "i": "14181",
            "n": 81,
            "s": "नैसर्गिकप्रियमिमं प्रवदन्ति विप्रा विष्णोर्नितान्तमपि सत्यमिदं ध्रुवं हि ।\nनैवान्यथौरसबलं भवतीदृशं तदुत्साद्य एष हरिणैव सहैष नोऽर्थः ॥ ८१॥",
            "a": "14",
            "p": 1
        },
        {
            "i": "14182",
            "n": 82,
            "s": "कृष्णः किलैष च हरिर्यदुषु प्रजातः सोऽस्याऽश्रयः कुरुत तस्य बहु प्रतीपम् ।\nसम्मन्त्र्य चैवमतिपापतमा नरेन्द्रपुत्रा हरेश्च बहु चक्रुरथ प्रतीपम् ॥ ८२॥",
            "a": "14",
            "p": 1
        },
        {
            "i": "14183",
            "n": 83,
            "s": "तैः प्रेरिता नृपतयः पितरश्च तेषां साकं बृहद्रथसुतेन हरेः सकाशम् ।\nयुद्धाय जग्मुरमुनाऽष्टदशेषु युद्धेष्वत्यन्तभग्नबलदर्पमदा निवृत्ताः ॥ ८३॥",
            "a": "14",
            "p": 1
        },
        {
            "i": "14184",
            "n": 84,
            "s": "तेनाऽगृहीतगजवाजिरथा नितान्तं शस्त्रैः परिक्षततनूभिरलं वमन्तः ।\nरक्तं विशस्त्रकवचध्वजवाजिसूताः स्रस्ताम्बराः श्लथितमूर्द्धजिनो निवृत्ताः ॥ ८४॥",
            "a": "14",
            "p": 1
        },
        {
            "i": "14185",
            "n": 85,
            "s": "एवं बृहद्रथसुतोऽपि सुशोच्यरूप आर्तो ययौ बहुश एव पुरं स्वकीयम् ।\nकृष्णेन पूर्णबलवीर्यगुणेन मुक्तो जीवेत्यतीव विजितः श्वसितावशेषः ॥ ८५॥",
            "a": "14",
            "p": 1
        },
        {
            "i": "14186",
            "n": 86,
            "s": "एवं गतेषु बहुशो नतकन्धरेषु राजस्वजोऽपि मधुरां स्वपुरीं प्रविश्य ।\nरामेण सार्धमखिलैर्यदुभिः समेतो रेमे रमापतिरचिन्त्यबलो जयश्रीः ॥ ८६॥",
            "a": "14",
            "p": 1
        },
        {
            "i": "14187",
            "n": 87,
            "s": "व्यर्थोद्यमाः पुनरपि स्म सधार्तराष्ट्रा भीमं निहन्तुमुरुयत्नमकुर्वताज्ञाः ।\nराज्ञां सुतास्तमखिलं स मृषैव कृत्वा चक्रे जयाय च दिशां बलवान् प्रयत्नम् ॥ ८७॥",
            "a": "14",
            "p": 1
        },
        {
            "i": "14188",
            "n": 88,
            "s": "प्राचीं दिशं प्रथममेव जिगाय पश्चाद् याम्यां जलेशपरिपालितया सहान्याम् ।\nयौ तौ पुरातनदशाननकुम्भकर्णौ मातृष्वसातनयतां च गतौ जिगाय ॥ ८८॥",
            "a": "14",
            "p": 1
        },
        {
            "i": "14189",
            "n": 89,
            "s": "पूर्वस्तयोर्हि दमघोषसुतः प्रजातः प्राहुश्च यं नृपतयः शिशुपालनाम्ना ।\nअन्यं वदन्ति च करूशनृपं तथाऽन्यमातृष्वसातनयमेव च दन्तवक्रम् ॥ ८९॥",
            "a": "14",
            "p": 1
        },
        {
            "i": "14190",
            "n": 90,
            "s": "जित्वैव तावपि जिगाय च पौण्ड्रकाख्यं शौरैः सुतं सुतमजैदथ भीष्मकस्य ।\nयः पूर्वमास दितिजो नरहेल्वलाख्यो रुग्मीति नाम च बभूव स कुण्डिनेशः ॥ ९०॥",
            "a": "14",
            "p": 1
        },
        {
            "i": "14191",
            "n": 91,
            "s": "भागेत एव तनयस्य स एव वह्नेर्नाम्ना शुचेः स तु पिताऽस्य हि मित्रभागः ।\nराह्वंशयुक् तदनुजौ क्रथकैशिकाख्यौ भागौ तथाऽग्निसुतयोः पवमानशुन्ध्योः ॥ ९१॥",
            "a": "14",
            "p": 1
        },
        {
            "i": "14192",
            "n": 92,
            "s": "बन्धोर्निजस्य तु बलं सुपरीक्षमाणः शल्योऽपि तेन युयुधे विजितस्तथैव ।\nभीमो जिगाय युधि वीरमथैकलव्यं सर्वे नृपाश्च विजिता अमुनैवमेव ॥ ९२॥",
            "a": "14",
            "p": 1
        },
        {
            "i": "14193",
            "n": 93,
            "s": "तद्बाहुवीर्यपरिपालित इन्द्रसूनुः शेषान् नृपांश्च समजैद् बलवानयत्नात् ।\nसाल्वं च हंसडिभकौ च विजित्य भीमो नागाह्वयं पुरमगात् सहितोऽर्जुनेन ॥ ९३॥",
            "a": "14",
            "p": 1
        },
        {
            "i": "14194",
            "n": 94,
            "s": "तद्बाहुवीर्यमथ वीक्ष्य मुमोद धर्मसूनुः समातृयमजो विदुरः सभीष्मः ।\nअन्ये च सज्जनगणाः सहपौरराष्ट्राः श्रुत्वैव सर्वयदवो जहृषुर्नितान्तम् ॥ ९४॥",
            "a": "14",
            "p": 1
        },
        {
            "i": "14195",
            "n": 95,
            "s": "कृष्णः सुयोधनमुखाक्रममाम्बिकेयं जानन् स्वपुत्रवशवर्तिनमेव गत्वा ।\nश्वाफल्किनो गृहममुं धृतराष्ट्रशान्त्यै गन्तुं दिदेश गजनाम पुरं परेशः ॥ ९५॥",
            "a": "14",
            "p": 1
        },
        {
            "i": "14196",
            "n": 96,
            "s": "सोऽयाद् गजाह्वयममुत्र विचित्रवीर्यपुत्रेण भीष्मसहितैः कुरुभिः समस्तैः ।\nसम्पूजितः कतिपयानवसच्च मासान् ज्ञातुं हि पाण्डुषु मनःप्रसृतिं कुरूणाम् ॥ ९६॥",
            "a": "14",
            "p": 1
        },
        {
            "i": "14197",
            "n": 97,
            "s": "ज्ञात्वा स कुन्तिविदुरोक्तित आत्मना च मित्रारिमध्यमजनांस्तनयेषु पाण्डोः ।\nविज्ञाय पुत्रवशगं धृतराष्ट्रमञ्जः साम्नैव भेदसहितेन जगाद विद्वान् ॥ ९७॥",
            "a": "14",
            "p": 1
        },
        {
            "i": "14198",
            "n": 98,
            "s": "पुत्रेषु पाण्डुतनयेषु च साम्यवृत्तिः कीर्तिं च धर्ममुरुमेषि तथाऽर्थकामौ ।\nप्रीतिं परां त्वयि करिष्यति वासुदेवः साकं समस्तयदुभिः सहितः सुराद्यैः ॥ ९८॥",
            "a": "14",
            "p": 1
        },
        {
            "i": "14199",
            "n": 99,
            "s": "धर्मार्थकामसहितां च विमुक्तिमेषि तत्प्रीतितः सुनियतं विपरीतवृत्तिः ।\nयास्येव राजवर तत्फलवैपरीत्यमित्थं वचो निगदितं तव कार्ष्णमद्य ॥ ९९॥",
            "a": "14",
            "p": 1
        },
        {
            "i": "141100",
            "n": 100,
            "s": "इत्थं समस्तकुरुमध्य उपात्तवाक्यो राजाऽपि पुत्रवशगो वचनं जगाद ।\nसर्वं वशे भगवतो न वयं स्वतन्त्रा भूभारसंहृतिकृते स इहावतीर्णः ॥ १००॥",
            "a": "14",
            "p": 1
        },
        {
            "i": "141101",
            "n": 101,
            "s": "एतन्निशम्य वचनं स तु यादवोऽस्य ज्ञात्वा मनोऽस्य कलुषं तव नैव पुत्राः ।\nइत्यूचिवान् सह मरुत्तनयार्जुनाभ्यां प्रायात् पुरीं च सहदेवयुतः स्वकीयाम् ॥ १०१॥",
            "a": "14",
            "p": 1
        },
        {
            "i": "141102",
            "n": 102,
            "s": "ज्ञानं तु भागवतमुत्तममात्मयोग्यं भीमार्जुनौ भगवतः समवाप्य कृष्णात् ।\nतत्रोषतुर्भगवता सह युक्तचेष्टौ सम्पूजितौ यदुभिरुत्तमकर्मसारौ ॥ १०२॥",
            "a": "14",
            "p": 1
        },
        {
            "i": "141103",
            "n": 103,
            "s": "प्रत्युद्यमो भगवताऽपि भवेद् गदायाः शिक्षा यदा भगवता क्रियते नचेमम् ।\nकुर्यादिति स्म भगवत्समनुज्ञयैव रामादशिक्षदुरुगायपुरः स भीमः ॥ १०३॥",
            "a": "14",
            "p": 1
        },
        {
            "i": "141104",
            "n": 104,
            "s": "रामोऽपि शिक्षितमरीन्द्रधरात् पुरोऽस्य भीमे ददावथ वराणि हरेरवाप ।\nअस्त्राणि शक्रतनयः सहदेव आर नीतिं तथोद्धवमुखात् सकलामुदाराम् ॥ १०४॥",
            "a": "14",
            "p": 1
        },
        {
            "i": "141105",
            "n": 105,
            "s": "कृष्णोऽथ चौपगविमुत्तमनीतियुक्तं सम्प्रेषयन्निदमुवाच ह गोकुलाय ।\nदुःखं विनाशय वचोभिररे मदीयैर्नन्दादिनां विरहजं मम चाऽशु याहि ॥ १०५॥",
            "a": "14",
            "p": 1
        },
        {
            "i": "141106",
            "n": 106,
            "s": "मत्तो वियोग इह कस्यचिदस्ति नैव यस्मादहं तनुभृतां निहतोऽन्तरेव ।\nनाहं मनुष्य इति कुत्रच वोऽस्तु बुद्धिर्ब्रह्मैव निर्मलतमं प्रवदन्ति मां हि ॥ १०६॥",
            "a": "14",
            "p": 1
        },
        {
            "i": "141107",
            "n": 107,
            "s": "पूर्वं यदा ह्यजगरो निजगार नन्दं सर्वे न शेकुरथ तत्प्रविमोक्षणाय ।\nमत्पादसंस्पर्शतः स तदाऽतिदिव्यो विद्याधरस्तदुदितं निखिलं स्मरन्तु ॥ १०७॥",
            "a": "14",
            "p": 1
        },
        {
            "i": "141108",
            "n": 108,
            "s": "पूर्वं स रूपमदतः प्रजहास विप्रान् नित्यं तपःकृशतराङ्गिरसो विरूपान् ।\nतैः प्रापितः सपदि सोऽजगरत्वमेव मत्तो निजां तनुमवाप्य जगाद नन्दम् ॥ १०८॥",
            "a": "14",
            "p": 1
        },
        {
            "i": "141109",
            "n": 109,
            "s": "नायं नरो हरिरयं परमः परेभ्यो विश्वेश्वरः सकलकारण आत्मतन्त्रः ।\nविज्ञाय चैनमुरुसंसृतितो विमुक्ता यान्त्यस्य पादयुगळं मुनयो विरागाः ॥ १०९॥",
            "a": "14",
            "p": 1
        },
        {
            "i": "141110",
            "n": 110,
            "s": "नन्दं यदा च जगृहे वरुणस्य दूतस्तत्रापि मां जलपतेर्गृहमाशु यातम् ।\nसम्पूज्य वारिपतिराह विमुच्य नन्दं नायं सुतस्तव पुमान् परमः स एषः ॥ ११०॥",
            "a": "14",
            "p": 1
        },
        {
            "i": "141111",
            "n": 111,
            "s": "सन्दर्शितो ननु मयैव विकुण्ठलोको गोजीविनां स्थितिरपि प्रवरा मदीया ।\nमानुष्यबुद्धिमपनेतुमजे मयि स्म तस्मान्मयि स्थितिमवाप्य शमं प्रयान्तु ॥ १११॥",
            "a": "14",
            "p": 1
        },
        {
            "i": "141112",
            "n": 112,
            "s": "श्रुत्वोद्धवो निगदितं परमस्य पुंसो वृन्दावनं प्रति ययौ वचनैश्च तस्य ।\nदुःखं व्यपोह्य निखिलं पशुजीवनानामायात् पुनश्चरणसन्निधिमेव विष्णोः ॥ ११२॥",
            "a": "14",
            "p": 1
        },
        {
            "i": "15101",
            "n": 1,
            "s": "औं ॥ एवं प्रशासति जगत् पुरुषोत्तमेऽस्मिन् भीमार्जुनौ तु सहदेवयुतावनुज्ञाम् ।\nकृष्णादवाप्य वर्षत्रितयात् पुरं स्वमाजग्मतुर्हरिसुतेन विशोकनाम्ना ॥ १॥",
            "a": "15",
            "p": 1
        },
        {
            "i": "15102",
            "n": 2,
            "s": "सैरन्ध्रिकोदरभवः स तु नारदस्य शिष्यो वृकोदररथस्य बभूव यन्ता ।\nया पिङ्गलाऽन्यभव आत्मनि संस्थितं तं संस्मृत्य कान्तमुरुगायमभूत् त्रिवक्रा ॥ २॥",
            "a": "15",
            "p": 1
        },
        {
            "i": "15103",
            "n": 3,
            "s": "तं पञ्चरात्रविदमाप्य सुषारथिं स भीमो मुमोद पुनराप परात्मविद्याम् ।\nव्यासात् परात्मत उवाच च फल्गुनादिदैवेषु सर्वविजयी परविद्ययैषः ॥ ३॥",
            "a": "15",
            "p": 1
        },
        {
            "i": "15104",
            "n": 4,
            "s": "सर्वानभागवतशास्त्रपथान् विधूय मार्गं चकार स तु वैष्णवमेव शुभ्रम् ।\nक्रीडार्थमेव विजिगाय तथोभयात्मयुद्धे बलं च करवाक्प्रभवेऽमितात्मा ॥ ४॥",
            "a": "15",
            "p": 1
        },
        {
            "i": "15105",
            "n": 5,
            "s": "नित्यप्रभूतसुशुभप्रतिभोऽपि विष्णोः श्रुत्वा परां पुनरपि प्रतिभामवाप ।\nको नाम विष्ण्वनुपजीवक आस यस्य नित्याश्रयादभिहिताऽपि रमा सदा श्रीः ॥ ५॥",
            "a": "15",
            "p": 1
        },
        {
            "i": "15106",
            "n": 6,
            "s": "व्यासादवाप परमात्मसतत्त्वविद्यां धर्मात्मजोऽपि सततं भगवत्प्रपन्नाः ।\nते पञ्च पाण्डुतनया मुमुदुर्नितान्तं सद्धर्मचारिण उरुक्रमशिक्षितार्थाः ॥ ६॥",
            "a": "15",
            "p": 1
        },
        {
            "i": "15107",
            "n": 7,
            "s": "यदा भरद्वाजसुतस्त्वसञ्चयी प्रतिग्रहोज्झो निजधर्मवर्ती ।\nद्रौणिस्तदा धार्तराष्ट्रैः समेत्य क्रीडन् पयः पातुमुपैति सद्म ॥ ७॥",
            "a": "15",
            "p": 1
        },
        {
            "i": "15108",
            "n": 8,
            "s": "तस्मै माता पिष्टमालोड्य पातुं ददाति पीत्वैति तदेष नित्यम् ।\nपीतक्षीरान् धार्तराष्ट्रान् स चैत्य मया पीतं क्षीरमित्याह नित्यम् ॥ ८॥",
            "a": "15",
            "p": 1
        },
        {
            "i": "15109",
            "n": 9,
            "s": "नृत्यन्तमेनं पाययामासुरेते पयः कदाचिद् रसमस्य सोऽवेत् ।\nपुनः कदाचित् स तु मातृदत्ते पिष्टे नेदं क्षीरमित्यारुराव ॥ ९॥",
            "a": "15",
            "p": 1
        },
        {
            "i": "15110",
            "n": 10,
            "s": "दृष्ट्वा रुवन्तं सुतमात्मजस्य स्नेहान्नियत्यैव जनार्दनस्य ।\nसम्प्रेरितः कृपया चाऽर्तरूपो द्रोणो ययावार्जयितुं तदा गाम् ॥ १०॥",
            "a": "15",
            "p": 1
        },
        {
            "i": "15111",
            "n": 11,
            "s": "प्रतिग्रहात् सन्निवृत्तः स रामं ययौ न विष्णोर्हि भवेत् प्रतिग्रहः ।\nदोषाय यस्मात् स पिताऽखिलस्य स्वामी गुरुः परमं दैवतं च ॥ ११॥",
            "a": "15",
            "p": 1
        },
        {
            "i": "15112",
            "n": 12,
            "s": "दृष्ट्वैवैनं जामदग्न्योऽप्यचिन्तयद् द्रोणं कर्तुं क्षितिभारापनोदे ।\nहेतुं सुराणां नरयोनिजानां हन्ता चायं स्यात् सह पुत्रेण चेति ॥ १२॥",
            "a": "15",
            "p": 1
        },
        {
            "i": "15113",
            "n": 13,
            "s": "तेषां वृद्धिः स्यात् पाण्डवार्थे हतानां मोक्षेऽपि सौख्यस्य न सन्ततिश्च ।\nयोग्या सुराणां कलिजा सुपापाः प्रायो यस्मात् कलिजाः सम्भवन्ति ॥ १३॥",
            "a": "15",
            "p": 1
        },
        {
            "i": "15114",
            "n": 14,
            "s": "न देवानामाशतं पूरुषा हि सन्तानजाः प्रायशः पापयोग्याः ।\nनाकारणात् सन्ततेरप्यभावो योग्यः सुराणां सदमोघरेतसाम् ॥ १४॥",
            "a": "15",
            "p": 1
        },
        {
            "i": "15115",
            "n": 15,
            "s": "अव्युच्छिन्ने सकलानां सुराणां तन्तौ कलिर्नो भविता कथञ्चित् ।\nतस्मादुत्साद्याः सर्व एते सुरांशा एतेन साकं तनयेन वीराः ॥ १५॥",
            "a": "15",
            "p": 1
        },
        {
            "i": "15116",
            "n": 16,
            "s": "एवं विचिन्त्याप्रतिमः स भार्गवो बभाष ईषत्स्मितशोचिषा गिरा ।\nअनन्तशक्तिः सकलेश्वरोऽपि त्यक्तं सर्वं नाद्य वित्तं ममास्ति ॥ १६॥",
            "a": "15",
            "p": 1
        },
        {
            "i": "15117",
            "n": 17,
            "s": "आत्मा विद्या शस्त्रमेतावदस्ति तेषां मध्ये रुचितं त्वं गृहाण ।\nउक्तः स इत्थं प्रविचिन्त्य विप्रो जगाद कस्त्वद्ग्रहणे समर्थः ॥ १७॥",
            "a": "15",
            "p": 1
        },
        {
            "i": "15118",
            "n": 18,
            "s": "सर्वेशिता सर्वपरः स्वतन्त्रस्त्वमेव कोऽन्यः सदृशस्तवेश ।\nस्वाम्यं तवेच्छन् प्रतियात्यधो हि यस्मान्नचोत्थातुमलं कदाचित् ॥ १८॥",
            "a": "15",
            "p": 1
        },
        {
            "i": "15119",
            "n": 19,
            "s": "सर्वोत्तमस्येश तवोच्चशस्त्रैः कार्यं किमस्माकमनुद्बलानाम् ।\nविद्यैव देया भवता ततोऽज सर्वप्रकाशिन्यचला सुसूक्ष्मा ॥ १९॥",
            "a": "15",
            "p": 1
        },
        {
            "i": "15120",
            "n": 20,
            "s": "इतीरितस्तत्त्वविद्यादिकाः स विद्याः सर्वाः प्रददौ सास्त्रशस्त्राः ।\nअब्दद्विषट्केन समाप्य ताः स ययौ सखायं द्रुपदं महात्मा ॥ २०॥",
            "a": "15",
            "p": 1
        },
        {
            "i": "15121",
            "n": 21,
            "s": "दानेऽर्द्धराज्यस्य हि तत्प्रतिज्ञां संस्मृत्य पूर्वामुपयातं सखायम् ।\nसखा तवास्मीति तदोदितोऽपि जगाद वाक्यं द्रुपदोऽतिदर्पात् ॥ २१॥",
            "a": "15",
            "p": 1
        },
        {
            "i": "15122",
            "n": 22,
            "s": "न निर्धनो राजसखो भवेत यथेष्टतो गच्छ विप्रेति दैवात् ।\nइतीरितस्याऽशु बभूव कोपो जितेन्द्रियस्यापि मुनेर्हरीच्छया ॥ २२॥",
            "a": "15",
            "p": 1
        },
        {
            "i": "15123",
            "n": 23,
            "s": "प्रतिग्रहात् सन्निवृत्तेन सोऽयं मया प्राप्तो मत्पितुः शिष्यकत्वात् ।\nपितुः शिष्यो ह्यात्मशिष्यो भवेत शिष्यस्यार्थः स्वीय एवेति मत्वा ॥ २३॥",
            "a": "15",
            "p": 1
        },
        {
            "i": "15124",
            "n": 24,
            "s": "सोऽयं पापो मामवज्ञाय मूढो दुष्टं वचोऽश्रावयदस्य दर्पम् ।\nहनिष्य इत्येव मतिं निधाय ययौ कुरूञ्छिष्यतां नेतुमेतान् ॥ २४॥",
            "a": "15",
            "p": 1
        },
        {
            "i": "15125",
            "n": 25,
            "s": "प्रतिग्रहाद् विनिवृत्तस्य चार्थः स्याच्छिष्येभ्यः कौरवेभ्यो ममात्र ।\nएवं मन्वानः क्रीडतः पाण्डवेयान् सधार्तराष्ट्रान् पुरबाह्यतोऽख्यत् ॥ २५॥",
            "a": "15",
            "p": 1
        },
        {
            "i": "15126",
            "n": 26,
            "s": "विक्रीडतो धर्मसूनोस्तदैव सहाङ्गुलीयेन च कन्दुकोऽपतत् ।\nकूपे न शेकुः सहिताः कुमारा उद्धर्तुमेतं पवनात्मजोऽवदत् ॥ २६॥",
            "a": "15",
            "p": 1
        },
        {
            "i": "15127",
            "n": 27,
            "s": "निष्पत्य चोद्धृत्य समुत्पतिष्ये कूपादमुष्माद् भृशनीचादपि स्म ।\nसकन्दुकां मुद्रिकां पश्यताद्य सर्वे कुमारा इति वीर्यसंश्रयात् ॥ २७॥",
            "a": "15",
            "p": 1
        },
        {
            "i": "15128",
            "n": 28,
            "s": "तदा कुमारानवदत् स विप्रो धिगस्त्रबाह्यां भवतां प्रवृत्तिम् ।\nजाताः कुले भरतानां न वित्थ दिव्यानि चास्त्राणि सुरार्चितानि ॥ २८॥",
            "a": "15",
            "p": 1
        },
        {
            "i": "15129",
            "n": 29,
            "s": "इतीरिता अस्त्रविदं कुमारा विज्ञाय विप्रं सुरपूज्यपौत्रम् ।\nसम्प्रार्थयामासुरथोद्धृतिं प्रति प्रधानमुद्रायुतकन्दुकस्य ॥ २९॥",
            "a": "15",
            "p": 1
        },
        {
            "i": "15130",
            "n": 30,
            "s": "स चाऽश्विषीकाभिरथोत्तरोत्तरं सम्प्रास्य दिव्यास्त्रबलेन कन्दुकम् ।\nउद्धृत्य मुद्रोद्धरणार्थिनः पुनर्जगाद भुक्तिर्मम कल्प्यतामिति ॥ ३०॥",
            "a": "15",
            "p": 1
        },
        {
            "i": "15131",
            "n": 31,
            "s": "यथेष्टवित्ताशनपानमस्य धर्मात्मजः प्रतिजज्ञे सुशीघ्रम् ।\nतथैव तेनोद्धृतमङ्गुलीयं त्रिवर्गमुख्यात्मजवाक्यतोऽनु ॥ ३१॥",
            "a": "15",
            "p": 1
        },
        {
            "i": "15132",
            "n": 32,
            "s": "पप्रच्छुरेनं सहिताः कुमाराः कोऽसीति सोऽप्याह पितामहो वः ।\nवक्तेति ते दुद्रुवुराशु भीष्मं द्रोणोऽयमित्येव स तांस्तदोचे ॥ ३२॥",
            "a": "15",
            "p": 1
        },
        {
            "i": "15133",
            "n": 33,
            "s": "न राजगेहं स कदाचिदेति तेनादृष्टः स कुमारैः पुराऽतः ।\nभीष्मो विद्यास्तेन सहैव चिन्तयन्नस्त्रप्राप्तिं तस्य शुश्राव रामात् ॥ ३३॥",
            "a": "15",
            "p": 1
        },
        {
            "i": "15134",
            "n": 34,
            "s": "श्रुत्वा वृद्धं कृष्णवर्णं द्विजं तं महास्त्रविद्यामपि तां महामतिः ।\nद्रोणं ज्ञात्वा तस्य शिष्यत्व एतान् ददौ कुमारांस्तत्र गत्वा स्वयं च ॥ ३४॥",
            "a": "15",
            "p": 1
        },
        {
            "i": "15135",
            "n": 35,
            "s": "द्रोणोऽथ तानवदद् यो मदिष्टं कर्तुं प्रतिज्ञां प्रथमं करोति ।\nतं धन्विनां प्रवरं साधयिष्य इत्यर्जुनस्तामकरोत् प्रतिज्ञाम् ॥ ३५॥",
            "a": "15",
            "p": 1
        },
        {
            "i": "15136",
            "n": 36,
            "s": "उन्मादनादीनि स वेद कृष्णादस्त्राण्यनापत्सु न तानि मुञ्चेत् ।\nइत्याज्ञया केशवस्यापराणि प्रयोगयोग्यानि सदेच्छति स्म ॥ ३६॥",
            "a": "15",
            "p": 1
        },
        {
            "i": "15137",
            "n": 37,
            "s": "भीष्मादिभिर्भविता सङ्गरो नस्तदा नाहं गुरुभिर्नित्ययोद्धा ।\nभवेयमेकः फल्गुनोऽस्त्रज्ञ एषां निवारकश्चेन्मम धर्मलाभः ॥ ३७॥",
            "a": "15",
            "p": 1
        },
        {
            "i": "15138",
            "n": 38,
            "s": "न बुद्धिपूर्वं वर इन्दिरापतेरन्यत्र मे ग्राह्य इतश्च जिष्णुः ।\nकरोतु गुर्वर्थमिति स्म चिन्तयन् भीमः प्रतिज्ञां न चकार तत्र ॥ ३८॥",
            "a": "15",
            "p": 1
        },
        {
            "i": "15139",
            "n": 39,
            "s": "तत्प्रेरितेनार्जुनेन प्रतिज्ञा कृता यदा विप्रवरस्ततः परम् ।\nस्नेहं नितान्तं सुरराजसूनौ कृत्वा महास्त्राणि ददौ स तस्य ॥ ३९॥",
            "a": "15",
            "p": 1
        },
        {
            "i": "15140",
            "n": 40,
            "s": "स पक्षपातं च चकार तस्मिन् करोति चास्योरुतरां प्रशंसाम् ।\nरहस्यविद्याश्च ददाति तस्य नान्यस्य कस्यापि तथा कथञ्चित् ॥ ४०॥",
            "a": "15",
            "p": 1
        },
        {
            "i": "15141",
            "n": 41,
            "s": "भीमः समस्तं प्रतिभाबलेन जानन् स्नेहं त्वद्वितीयं कनिष्ठे ।\nद्रोणस्य कृत्वा सकलास्त्रवेदिनं कर्तुं पार्थं नार्जुनवच्चकार ॥ ४१॥",
            "a": "15",
            "p": 1
        },
        {
            "i": "15142",
            "n": 42,
            "s": "नैवातियत्नेन ददर्श लक्षं शुश्रूषायां पार्थमग्रे करोति ।\nस्वबाहुवीर्याद् भगवत्प्रसादान्निहन्मि शत्रून् किमनेन चेति ॥ ४२॥",
            "a": "15",
            "p": 1
        },
        {
            "i": "15143",
            "n": 43,
            "s": "तदा समीयुः सकलाः क्षितीशपुत्रा द्रोणात् सकलास्त्राण्यवाप्तुम् ।\nददौ स तेषां परमास्त्राणि विप्रो रामादवाप्तान्यगतानि चान्यैः ॥ ४३॥",
            "a": "15",
            "p": 1
        },
        {
            "i": "15144",
            "n": 44,
            "s": "अस्त्राणि चित्राणि महान्ति दिव्यान्यन्यैर्नृपैर्मनसाऽप्यस्मृतानि ।\nअवाप्य सर्वे तनया नृपाणां शक्ता बभूवुर्न यथैव पूर्वे ॥ ४४॥",
            "a": "15",
            "p": 1
        },
        {
            "i": "15145",
            "n": 45,
            "s": "नैतादृशाः पूर्वमासन् नरेन्द्रा अस्त्रे बले सर्वविद्यासु चैव ।\nदौष्षन्तिमान्धातृमरुत्तपूर्वाश्चैतत्समानाः सुरदारवीर्याः ॥ ४५॥",
            "a": "15",
            "p": 1
        },
        {
            "i": "15146",
            "n": 46,
            "s": "तदा कर्णोऽथैकलव्यश्च दिव्यान्यस्त्राण्याप्तुं द्रोणसमीपमीयतुः ।\nसूतो निषाद इति नैतयोरदादस्त्राणि विप्रः स तु रामशिष्यः ॥ ४६॥",
            "a": "15",
            "p": 1
        },
        {
            "i": "15147",
            "n": 47,
            "s": "कर्णोऽनवाप्य निजमीप्सितमुच्चमानो यस्मादवाप पुरुषोत्तमतोऽस्त्रवृन्दम् ।\nविप्रोऽप्ययं तमजमेमि भृगोः कुलोत्थमित्थं विचिन्त्य स ययौ भृगुपाश्रमाय ॥ ४७॥",
            "a": "15",
            "p": 1
        },
        {
            "i": "15148",
            "n": 48,
            "s": "स सर्ववेत्तुश्च विभोर्भयेन विप्रोऽहमित्यवददस्त्रवरातिलोभात् ।\nजानन्नपि प्रददावस्य रामो दिव्यान्यस्त्राण्यखिलान्यव्ययात्मा ॥ ४८॥",
            "a": "15",
            "p": 1
        },
        {
            "i": "15149",
            "n": 49,
            "s": "अस्त्रज्ञचूळामणिमिन्द्रसूनुं विश्वस्य हन्तुं धृतराष्ट्रपुत्रः ।\nएनं समाश्रित्य दृढो भवेतेत्यदाज्ज्ञात्वैवास्त्रमस्मै रमेशः ॥ ४९॥",
            "a": "15",
            "p": 1
        },
        {
            "i": "15150",
            "n": 50,
            "s": "ज्ञानं च भागवतमप्यपराश्च विद्या रामादवाप्य विजयं धनुरग्र्ययानम् ।\nअब्दैश्चतुर्भिरथ च न्यवसत् तदन्ते हातुं न शक्त उरुगायमिमं स कर्णः ॥ ५०॥",
            "a": "15",
            "p": 1
        },
        {
            "i": "15151",
            "n": 51,
            "s": "अङ्के निधाय स कदाचिदमुष्य रामः शिश्ये शिरो विगतनिद्र उदारबोधः ।\nसंसुप्तवत् सुरवरः सुरकार्यहेतोर्दातुं च वालिनिधनस्य फलं तदस्य ॥ ५१॥",
            "a": "15",
            "p": 1
        },
        {
            "i": "15152",
            "n": 52,
            "s": "तत्राऽस राक्षसवरः स तु हेतिनामा काले महेन्द्रमनुपास्य हि शापतोऽस्य ।\nकीटस्तमिन्द्र उत तत्र समाविवेश कर्णस्य शापमुपपादयितुं सुतार्थे ॥ ५२॥",
            "a": "15",
            "p": 1
        },
        {
            "i": "15153",
            "n": 53,
            "s": "कर्णः स कीटतनुगेन किरीटिनैव ह्यूरोरधस्तनत ओपरिगात्वचश्च ।\nविद्धः शरेण स यथा रुधिरस्य धारां सुस्राव तं विगतनिद्र इवाऽह रामः ॥ ५३॥",
            "a": "15",
            "p": 1
        },
        {
            "i": "15154",
            "n": 54,
            "s": "किं त्वं न चालयसि मां रुधिरप्रसेके प्राप्तेऽपि पावनविरोधिनि कोऽसि चेति ।\nतं प्राह कर्ण इह नैव मया विधेयो निद्राविरोध इति कीट उपेक्षितो मे ॥ ५४॥",
            "a": "15",
            "p": 1
        },
        {
            "i": "15155",
            "n": 55,
            "s": "जात्याऽस्मि सूत उत ते तनयोऽस्मि सत्यं तेनास्मि विप्र इति भार्गववंशजोऽहम् ।\nअग्रेऽब्रुवं भवत ईश नहि त्वदन्यो माता पिता गुरुतरो जगतोऽपि मुख्यः ॥ ५५॥",
            "a": "15",
            "p": 1
        },
        {
            "i": "15156",
            "n": 56,
            "s": "इत्युक्तमात्रवचने स तु कीटकोऽस्य रामस्य दृष्टिविषयत्वत एव रूपम् ।\nसम्प्राप्य नैजमतिपूर्णगुणस्य तस्य विष्णोरनुग्रहत आप विमानगः स्वः ॥ ५६॥",
            "a": "15",
            "p": 1
        },
        {
            "i": "15157",
            "n": 57,
            "s": "अथाऽह रामस्तमसत्यवाचो न ते सकाशे मम वासयोग्यता ।\nतथाऽपि ते नैव वृथा मदीया भक्तिर्भवेज्जेष्यसि सर्वशत्रून् ॥ ५७॥",
            "a": "15",
            "p": 1
        },
        {
            "i": "15158",
            "n": 58,
            "s": "अस्पर्धमानं न कथञ्चन त्वां जेता कश्चित् स्पर्धमानस्तु यासि ।\nपराभूतिं नात्र विचार्यमस्ति प्रमादी त्वं भविता चास्त्रसङ्घे ॥ ५८॥",
            "a": "15",
            "p": 1
        },
        {
            "i": "15159",
            "n": 59,
            "s": "याहीति तेनोक्त उदारकर्मणा कर्णो ययौ तं प्रणम्येशितारम् ।\nतथैकलव्योऽपि निराकृतोऽमुना द्रोणेन तस्य प्रतिमां वनेऽर्चयत् ॥ ५९॥",
            "a": "15",
            "p": 1
        },
        {
            "i": "15160",
            "n": 60,
            "s": "ततः कदाचिद् धृतराष्ट्रपुत्रैः पाण्डोः सुता मृगयां सम्प्रयाताः ।\nअग्रे गच्छन् सारमेयो रुराव धर्मात्मजस्यात्र वने मृगार्थी ॥ ६०॥",
            "a": "15",
            "p": 1
        },
        {
            "i": "15161",
            "n": 61,
            "s": "श्रुत्वा रावं सारमेयस्य दूराच्छरैर्मुखं शब्दवेधी पुपूरे ।\nस एकलव्यो व्रणमस्य नाकरोच्छ्वा पूरितास्यः पाण्डवानभ्ययात् सः ॥ ६१॥",
            "a": "15",
            "p": 1
        },
        {
            "i": "15162",
            "n": 62,
            "s": "दृष्ट्वा चित्रं कुरवः पाण्डवाश्च द्रष्टुं कर्तारं मार्गयामासुरत्र ।\nद्रोणाकृतिं मार्त्तिकीं पूजयन्तं ददृशुश्चैनं धनुरेवाभ्यसन्तम् ॥ ६२॥",
            "a": "15",
            "p": 1
        },
        {
            "i": "15163",
            "n": 63,
            "s": "पैशाचमेवैष पिशाचकेभ्यः पूर्वं विवेदास्त्रवृन्दं निषादः ।\nदिव्यान्यस्त्राण्याप्तुमेतां च शिक्षां द्रोणं सदा पूजयति स्म भक्त्या ॥ ६३॥",
            "a": "15",
            "p": 1
        },
        {
            "i": "15164",
            "n": 64,
            "s": "दृष्ट्वा विशेषं तममुष्य पार्थो द्रोणायोचे त्वद्वरो मे मृषाऽऽसीत् ।\nइत्युक्त एनं त्वभिगम्य दक्षिणां विप्रो ययाचे दक्षिणाङ्गुष्ठमेव ॥ ६४॥",
            "a": "15",
            "p": 1
        },
        {
            "i": "15165",
            "n": 65,
            "s": "तस्य प्रसादोपचितोरुशिक्षो निषादोऽदाद् दक्षिणाङ्गुष्ठमस्मै ।\nततः परं नास्य बभूव शिक्षा सन्मुष्टिहीनस्य समाऽर्जुनेन ॥ ६५॥",
            "a": "15",
            "p": 1
        },
        {
            "i": "15166",
            "n": 66,
            "s": "पुनः कृपाळूरैवतपर्वते तं द्रोणः प्राप्याऽदादस्त्रवराणि तस्मै ।\nएकान्त एवास्य भक्त्या सुतुष्टो धन्विश्रेष्ठं कृतवानर्जुनं च ॥ ६६॥",
            "a": "15",
            "p": 1
        },
        {
            "i": "16101",
            "n": 1,
            "s": "औं ॥ काले त्वेतस्मिन् भूय एवाखिलैश्च नृपैर्युक्तो मागधो योद्धुकामः ।\nप्रायाद् यदूंस्तत्र नित्याव्ययातिबलैश्वर्योऽपीच्छयाऽगात् स कृष्णः ॥ १॥",
            "a": "16",
            "p": 1
        },
        {
            "i": "16102",
            "n": 2,
            "s": "सन्दर्शयन् बलिनामल्पसेनाद्युपस्कराणां बहळोपस्करैश्च ।\nप्राप्ते विरोधे बलिभिर्नीतिमग्र्यां ययौ सरामो दक्षिणाशां रमेशः ॥ २॥",
            "a": "16",
            "p": 1
        },
        {
            "i": "16103",
            "n": 3,
            "s": "सोऽनन्तवीर्यः परमोऽभयोऽपि नीत्यै गच्छन् जामदग्न्यं ददर्श ।\nक्रीडार्थमेकोऽपि ततोऽतिदुर्गं श्रुत्वा गोमन्तं तत्र ययौ सहाग्रजः ॥ ३॥",
            "a": "16",
            "p": 1
        },
        {
            "i": "16104",
            "n": 4,
            "s": "तदा दुग्धाब्धौ संसृतिस्थैः सुराद्यैः पूजां प्राप्तुं स्थानमेषां च योग्यम् ।\nमुक्तस्थानादाप नारायणोऽजो बलिश्चाऽगात् तत्र सन्द्रष्टुमीशम् ॥ ४॥",
            "a": "16",
            "p": 1
        },
        {
            "i": "16105",
            "n": 5,
            "s": "तत्रासुरावेशममुष्य विष्णुः सन्दर्शयन् सुप्तिहीनोऽपि नित्यम् ।\nसंसुप्तविच्छश्य उदारकर्मा सञ्ज्ञायै देवानां मुखमीक्ष्याप्रमेयः ॥ ५॥",
            "a": "16",
            "p": 1
        },
        {
            "i": "16106",
            "n": 6,
            "s": "देवाश्च तद्भावविदोऽखिलाश्च निमीलिताक्षाः शयनेषु शिश्यरे ।\nतदा बलिस्तस्य विष्णोः किरीटमादायागाज्जहसुः सर्वदेवाः ॥ ६॥",
            "a": "16",
            "p": 1
        },
        {
            "i": "16107",
            "n": 7,
            "s": "नारायणे सर्वदेवैः समेते ब्रह्मादिभिर्हासमाने सुपर्णः ।\nगत्वा पाताळं युधि जित्वा बलिं च किरीटमादायाभ्ययाद् यत्र कृष्णः ॥ ७॥",
            "a": "16",
            "p": 1
        },
        {
            "i": "16108",
            "n": 8,
            "s": "तत् तस्य शीर्ष्णि प्रतिमुच्य नत्वा खगः स्तुत्वा देवदेवं रमेशम् ।\nस्मृत आगच्छेत्येव विसर्जितोऽमुना ययौ दुग्धाब्धिं यत्र नारायणोऽसौ ॥ ८॥",
            "a": "16",
            "p": 1
        },
        {
            "i": "16109",
            "n": 9,
            "s": "किरीटं तत् कृष्णमूर्ध्नि प्रविष्टं तत्तुल्यमासीत् तस्य रूपेष्वभेदात् ।\nतदिच्छया चैव नारायणस्य शीर्ष्ण्यप्यासीद् युगपद् दुग्धवार्धौ ॥ ९॥",
            "a": "16",
            "p": 1
        },
        {
            "i": "16110",
            "n": 10,
            "s": "पूर्वं प्राप्तान्येव दिव्यायुधानि पुनर्वैकुण्ठं लोकमितानि भूयः ।\nतदाऽवतेरू रौहिणेयस्य चैवं भार्याऽप्यायाद् वारुणी नाम पूर्वा ॥ १०॥",
            "a": "16",
            "p": 1
        },
        {
            "i": "16111",
            "n": 11,
            "s": "सैवापरं रूपमास्थाय चाऽगाच्छ्रीरित्याख्यं सेन्दिरावेशमग्र्यम् ।\nकान्तिश्चाऽगात् तस्य सोमस्य चान्या भार्या द्वयोः पूर्वतना सुरूपा ॥ ११॥",
            "a": "16",
            "p": 1
        },
        {
            "i": "16112",
            "n": 12,
            "s": "ताभी रामो मुमुदे तत्र तिष्ठञ्छशाङ्कपूगोद्रिक्तकान्तिः सुधामा ।\nतस्या वारुण्याः प्रतिमा पेयरूपा कादम्बरी वारुणी तां पपौ सः ॥ १२॥",
            "a": "16",
            "p": 1
        },
        {
            "i": "16113",
            "n": 13,
            "s": "एवं तयोः क्रीडतोः स्वैरमत्र राजन्यवृन्दानुगतो जरासुतः ।\nगिरिं गोमन्तं परिवार्यादहत् तं दृष्ट्वा देवौ पुप्लुवतुर्बलाब्धौ ॥ १३॥",
            "a": "16",
            "p": 1
        },
        {
            "i": "16114",
            "n": 14,
            "s": "गिरिस्ताभ्यां पीडितः सन् निमग्नो भूमौ पद्भ्यां योजनैकादशं सः ।\nनिष्पीडिताज्जलधारोद्गताऽस्माद् वह्निं व्याप्तं शमयामास सर्वम् ॥ १४॥",
            "a": "16",
            "p": 1
        },
        {
            "i": "16115",
            "n": 15,
            "s": "सेनां प्रविष्टौ सर्वराजन्यवृन्दं व्यमथ्नातां देववरौ स्वशस्त्रैः ।\nतत्र हंसो डिभकश्चैकलव्यः सकीचकस्तौ शिशुपालपौण्ड्रकौ ॥ १५॥",
            "a": "16",
            "p": 1
        },
        {
            "i": "16116",
            "n": 16,
            "s": "भौमात्मजो दन्तवक्रश्च रुग्मी सौभाधिपो मैन्दमैन्दानुजौ च ।\nअन्ये च ये पार्थिवाः सर्व एव क्रोधात् कृष्णं परिवार्याभ्यवर्षन् ॥ १६॥",
            "a": "16",
            "p": 1
        },
        {
            "i": "16117",
            "n": 17,
            "s": "शस्त्रैरस्त्रैर्द्रुमपूगैः शिलाभिर्भक्ताश्च ये शल्यबाह्लीकमुख्याः ।\nससोमदत्ताः सौमदत्तिर्विराटः पाञ्चालराजश्च जरासुतस्य ।\nभयात् कृष्णं शस्त्रवर्षैरवर्षन् कारागृहे वासिता मागधेन ॥ १७॥",
            "a": "16",
            "p": 1
        },
        {
            "i": "16118",
            "n": 18,
            "s": "सर्वानेताञ्छरवर्षेण कृष्णो विसूतवाजिध्वजशस्त्रवर्मणः ।\nकृत्वा वमच्छोणितानार्तरूपान् विद्रावयामास हरिर्यथा मृगान् ॥ १८॥",
            "a": "16",
            "p": 1
        },
        {
            "i": "16119",
            "n": 19,
            "s": "हत्वा सेनां विंशदक्षोहिणीं तां त्रिभिर्युक्तां रुग्मिणं नैव कृष्णः ।\nरुग्मिण्यर्थे पीडयामास शस्त्राण्यस्य च्छित्वा विरथं द्रावयानः ॥ १९॥",
            "a": "16",
            "p": 1
        },
        {
            "i": "16120",
            "n": 20,
            "s": "जरासुतो रौहिणेयेन युद्धं चिरं कृत्वा तन्मुसलेन पोथितः ।\nविमोहितः प्राप्तसञ्ज्ञश्चिरेण क्रुद्धो गदां तदुरस्यभ्यपातयत् ॥ २०॥",
            "a": "16",
            "p": 1
        },
        {
            "i": "16121",
            "n": 21,
            "s": "तेनाऽहतः सुभृशं रौहिणेयः पपात मूर्च्छाभिगतः क्षणेन ।\nअजेयत्वं तस्य दत्तं हि धात्रा पूर्वं गृहीतो विष्णुना रामगेन ॥ २१॥",
            "a": "16",
            "p": 1
        },
        {
            "i": "16122",
            "n": 22,
            "s": "तथाकृते बलभद्रे तु कृष्णो गदामादाय स्वामगान्मागधेशम् ।\nतताड जत्रौ स तयाऽभिताडितो जगाम गां मूर्च्छयाऽभिप्लुताङ्गः ॥ २२॥",
            "a": "16",
            "p": 1
        },
        {
            "i": "16123",
            "n": 23,
            "s": "अथोत्तस्थौ रौहिणेयः सहैव समुत्तस्थौ मागधोऽप्यग्र्यवीर्यः ।\nक्रुद्धो गृहीत्वा मौलिमस्याऽशु रामो वधायोद्यच्छन्मुसलं बाहुषाळी ॥ २३॥",
            "a": "16",
            "p": 1
        },
        {
            "i": "16124",
            "n": 24,
            "s": "अथाब्रवीद् वायुरेनं न राम त्वया हन्तुं शक्यते मागधोऽयम् ।\nवृथा न ते बाहुबलं प्रयोज्यममोघं ते यद् बलं तद्वदस्त्रम् ॥ २४॥",
            "a": "16",
            "p": 1
        },
        {
            "i": "16125",
            "n": 25,
            "s": "अन्यो हन्ता बलवानस्य चेति श्रुत्वा ययौ बलभद्रो विमुच्य ।\nजरासुतं पुनरुद्यच्छमानं जघान कृष्णो गदया स्वयैव ॥ २५॥",
            "a": "16",
            "p": 1
        },
        {
            "i": "16126",
            "n": 26,
            "s": "तेनाऽहतः स्रस्तसमस्तगात्रः पपात मूर्छाभिगतः स राजा ।\nचिरात् सञ्ज्ञां प्राप्य चान्तर्हितोऽसौ सम्प्राद्रवद् भीतभीतः सलज्जः ॥ २६॥",
            "a": "16",
            "p": 1
        },
        {
            "i": "16127",
            "n": 27,
            "s": "ययौ शिष्टै राजभिः संयुतश्च पुरं जीवेत्येव कृष्णेन मुक्तः ।\nपुनर्युद्धं बहुशः केशवेन कृत्वा जितो राजगणैः समेतः ॥ २७॥",
            "a": "16",
            "p": 1
        },
        {
            "i": "16128",
            "n": 28,
            "s": "कृष्णो जित्वा मागधं रौहिणेययुक्तो ययौ दमघोषेण सार्द्धम् ।\nपितृष्वसायाः पतिना तेन चोक्तः पूर्वं जितेनापि युधि स्म बान्धवात् ॥ २८॥",
            "a": "16",
            "p": 1
        },
        {
            "i": "16129",
            "n": 29,
            "s": "यामः पुरं करिवीराख्यमेव महालक्ष्म्याः क्षेत्रसन्दर्शनाय ।\nश्रुत्वा वाक्यं तस्य युद्धे जितस्य भीत्या युक्तस्याऽत्मना तद्युतोऽगात् ॥ २९॥",
            "a": "16",
            "p": 1
        },
        {
            "i": "16130",
            "n": 30,
            "s": "गन्धर्वोऽसौ दनुनामा नरोऽभूत् तस्मात् कृष्णे भक्तिमांश्चाऽस राजा ।\nपुरप्राप्तांस्तान् स विज्ञाय पापः सृगालाख्यो वासुदेवः क्रुधाऽऽगात् ॥ ३०॥",
            "a": "16",
            "p": 1
        },
        {
            "i": "16131",
            "n": 31,
            "s": "सूर्यप्रदत्तं रथमारुह्य दिव्यं वरादवध्यस्तिग्मरुचेः स कृष्णम् ।\nयोद्धुं ययावमुचच्चास्त्रसङ्घाञ्छिरस्तस्याथाऽशु जहार कृष्णः ॥ ३१॥",
            "a": "16",
            "p": 1
        },
        {
            "i": "16132",
            "n": 32,
            "s": "द्विधा कृत्वा देहमस्यारिणा च पुत्रं भक्तं तस्य राज्येऽभिषिच्य ।\nस शक्रदेवं माणिभद्रः पुरा यो ययौ पुरीं स्वां सहितोऽग्रजेन ॥ ३२॥",
            "a": "16",
            "p": 1
        },
        {
            "i": "16133",
            "n": 33,
            "s": "नीतिं बलिष्ठस्य विहाय सेनां दूराद् युद्धं युद्धं दर्शयित्वैव गुप्त्यै ।\nस्वसेनायाः सर्वपूर्णात्मशक्तिः पुनः पुरीं प्राप्य स पूजितोऽवसत् ॥ ३३॥",
            "a": "16",
            "p": 1
        },
        {
            "i": "17101",
            "n": 1,
            "s": "औं ॥ गतेऽथ चेदिपे स्वकं पुरं जनार्दनोऽशृणोत् ।\nरमैव रुग्मिणीति योद्यतां स्वयम्बराय ताम् ॥ १॥",
            "a": "17",
            "p": 1
        },
        {
            "i": "17102",
            "n": 2,
            "s": "स रुग्मिनामकोऽग्रजः श्रियो द्विषन् रमापतिम् ।\nहरेः प्रदातुमुद्यतां न्यवारयद्धरिप्रियाम् ॥ २॥",
            "a": "17",
            "p": 1
        },
        {
            "i": "17103",
            "n": 3,
            "s": "प्रघोषिते स्वयम्बरेऽथ तेन मागधादयः ।\nसमीयुरुग्रपौरुषाः ससाल्वपौण्ड्रचेदिपाः ॥ ३॥",
            "a": "17",
            "p": 1
        },
        {
            "i": "17104",
            "n": 4,
            "s": "तदा जगाम केशवो जवेन कुण्डिनं पुरम् ।\nस्मृतोऽथ तेन पक्षिराट् समाजगाम केशवम् ॥ ४॥",
            "a": "17",
            "p": 1
        },
        {
            "i": "17105",
            "n": 5,
            "s": "पतत्रवायुनाऽस्य ते नरेश्वराः प्रपातिताः ।\nयदेदृशं पतत्रिणो बलं हरेः किमुच्यते ॥ ५॥",
            "a": "17",
            "p": 1
        },
        {
            "i": "17106",
            "n": 6,
            "s": "किमत्र नः कृतं भवेत् सुखाय हीति तेऽब्रुवन् ।\nअथाब्रवीज्जरासुतो जयी पयोब्धिमन्दिरः ।\nकिलैष पक्षिवाहनो यतश्च नान्यथा भवेत् ॥ ६॥",
            "a": "17",
            "p": 1
        },
        {
            "i": "17107",
            "n": 7,
            "s": "जिता वयं च सर्वशोऽमुनैकलेन संयुगे ।\nअनेकशो न सङ्गतैर्जितः कदाचिदेष हि ॥ ७॥",
            "a": "17",
            "p": 1
        },
        {
            "i": "17108",
            "n": 8,
            "s": "अमुष्य चाग्रजः पुरा निहन्तुमुद्यतो हि माम् ।\nअदृश्यवाक्यतोऽत्यजत् प्रताडनात् सुपीडितम् ॥ ८॥",
            "a": "17",
            "p": 1
        },
        {
            "i": "17109",
            "n": 9,
            "s": "किमस्य तूच्यते बलं वयं तृणोपमाः कृताः ।\nसमस्तशो मृधेमृधे हि येन चाक्षतेन हा ॥ ९॥",
            "a": "17",
            "p": 1
        },
        {
            "i": "17110",
            "n": 10,
            "s": "किमत्र कुर्वतां सुखं भवेदुदीर्णसङ्कटे ।\nइति ब्रुवन्नवाङ् मुखं नृपश्चकार विच्छवि ॥ १०॥",
            "a": "17",
            "p": 1
        },
        {
            "i": "17111",
            "n": 11,
            "s": "अथाऽह चेदिभूपतिः सदन्तवक्रको वचः ।\nपुरा हरेर्हि पार्षदः प्रसन्नबुद्धिरेकदा ॥ ११॥",
            "a": "17",
            "p": 1
        },
        {
            "i": "17112",
            "n": 12,
            "s": "शृणुष्व राजसत्तम प्रभुं शिवस्वयम्भुवोः ।\nहरिं वदन्ति केचिदप्यदो भवेन्न वै मृषा ॥ १२॥",
            "a": "17",
            "p": 1
        },
        {
            "i": "17113",
            "n": 13,
            "s": "तथाऽऽवयोश्च दर्शने भवेत् कदाचिदूर्जिता ।\nअमुष्य भक्तिरन्यथा पुनश्च जायते क्रुधा ॥ १३॥",
            "a": "17",
            "p": 1
        },
        {
            "i": "17114",
            "n": 14,
            "s": "न कारणं न विद्महे न संशयः परो हरिः ।\nव्रजाम तं सुखार्थिनो वयं विहाय शत्रुताम् ॥ १४॥",
            "a": "17",
            "p": 1
        },
        {
            "i": "17115",
            "n": 15,
            "s": "इदं हि नः शुभप्रदं नचान्यथा शुभं क्वचित् ।\nइतीरितो जरासुतो ददर्श तौ दहन्निव ॥ १५॥",
            "a": "17",
            "p": 1
        },
        {
            "i": "17116",
            "n": 16,
            "s": "अथ प्रहस्य सौभराड् वचो जगाद मागधम् ।\nविनिन्द्य तौ क्रुधा स्फुरन् क्रुधा स्फुरन्तमीक्ष्य च ॥ १६॥",
            "a": "17",
            "p": 1
        },
        {
            "i": "17117",
            "n": 17,
            "s": "न तन्मृषा हरिः स्वयं जनार्दनो वधाय नः ।\nप्रजात एष यादवो वयं च दानवेश्वराः ॥ १७॥",
            "a": "17",
            "p": 1
        },
        {
            "i": "17118",
            "n": 18,
            "s": "स्वधर्म एष नः सदा दृढप्रतीपता हरौ ।\nस्वधर्मिणो हता अपि प्रयाम सद्गतिं ध्रुवम् ॥ १८॥",
            "a": "17",
            "p": 1
        },
        {
            "i": "17119",
            "n": 19,
            "s": "शिवश्च नः परा गतिर्गुरुर्भवानरिर्हरेः ।\nइतीरितः स मागधो जगाद साधुसाध्विति ॥ १९॥",
            "a": "17",
            "p": 1
        },
        {
            "i": "17120",
            "n": 20,
            "s": "तथैव रुग्मिपूर्वकाः करूशचेदिपौ च तौ ।\nविनिश्चयं कुबुद्धयो युधे च चक्रुरूर्जितम् ॥ २०॥",
            "a": "17",
            "p": 1
        },
        {
            "i": "17121",
            "n": 21,
            "s": "सदा प्रतीपकारिणौ भवाव कृष्ण इत्यपि ।\nगुरोः प्रसादमाप्नुतां करूशचेदिभूभृतौ ॥ २१॥",
            "a": "17",
            "p": 1
        },
        {
            "i": "17122",
            "n": 22,
            "s": "पुनश्च ते त्वमन्त्रयन् सहैव पापबुद्धयः ।\nध्रुवं समागतो हरिर्लभेत रुग्मिणीमिमाम् ॥ २२॥",
            "a": "17",
            "p": 1
        },
        {
            "i": "17123",
            "n": 23,
            "s": "अयं त्रिलोकसुन्दरोऽनुरूपिणी च रुग्मिणी ।\nमुखेन बाहुनाऽप्ययं समस्तलोकजिद् वशी ॥ २३॥",
            "a": "17",
            "p": 1
        },
        {
            "i": "17124",
            "n": 24,
            "s": "समस्तवेदिनां वरं जितारिमग्र्यरूपिणम् ।\nसमस्तयोषितां वरा व्रजेत रुग्मिणी ध्रुवम् ॥ २४॥",
            "a": "17",
            "p": 1
        },
        {
            "i": "17125",
            "n": 25,
            "s": "वयं च मानसङ्क्षयं नितान्तमाप्नुमस्तदा ।\nन शक्नुमो निवारितुं शरैरमुं कथञ्चन ॥ २५॥",
            "a": "17",
            "p": 1
        },
        {
            "i": "17126",
            "n": 26,
            "s": "अतः स्वयम्बरे यथा न सङ्गमो हरेर्भवेत् ।\nतथा विधानमेव नः सुनीतिरूर्जिता ध्रुवम् ॥ २६॥",
            "a": "17",
            "p": 1
        },
        {
            "i": "17127",
            "n": 27,
            "s": "अतो न देयमस्य नः सुभूभुजां समागमे ।\nक्वचित् कदाचिदासनं नचार्घ्यपूर्वको विधिः ॥ २७॥",
            "a": "17",
            "p": 1
        },
        {
            "i": "17128",
            "n": 28,
            "s": "नचाऽस्यति क्षितौ क्वचिद् विमानितः पुरो हि नः ।\nवरासनस्थभूभुजां स मानितो हि दैवतैः ॥ २८॥",
            "a": "17",
            "p": 1
        },
        {
            "i": "17129",
            "n": 29,
            "s": "स दर्पमानसंयुतः क्रुधा प्रयास्यति ध्रुवम् ।\nपुरीं स्वकां ततौ वयं विधेम च स्वयम्बरम् ॥ २९॥",
            "a": "17",
            "p": 1
        },
        {
            "i": "17130",
            "n": 30,
            "s": "इति स्म सर्वभूभृतां विनिश्चयं सकैशिकः ।\nक्रथोऽवगम्य भीष्मकानुजोऽभ्ययाद्धरिं द्रुतम् ॥ ३०॥",
            "a": "17",
            "p": 1
        },
        {
            "i": "17131",
            "n": 31,
            "s": "प्रणम्य पादपद्मयोर्निजं गृहं प्रवेश्य च ।\nमहासनं प्रदाय तौ प्रचक्रतुर्वरार्चनम् ॥ ३१॥",
            "a": "17",
            "p": 1
        },
        {
            "i": "17132",
            "n": 32,
            "s": "अथाऽगमच्छतक्रतोर्वचः प्रगृह्य भूभुजः ।\nजरासुतादिकान् पुमानुवाच चार्थवद् वचः ॥ ३२॥",
            "a": "17",
            "p": 1
        },
        {
            "i": "17133",
            "n": 33,
            "s": "अहं प्रियः शचीपतेः सदाऽस्य चाक्षिगोचरः ।\nसुरेन्द्र आज्ञयाऽवदन्नृपान् व ईश्वरो हि सः ॥ ३३॥",
            "a": "17",
            "p": 1
        },
        {
            "i": "17134",
            "n": 34,
            "s": "समस्तराजसत्पतिर्हरिर्नचान्य इत्यपि ।\nवराभिषेकमीशितुः कुरुध्वमाश्वसंशयम् ॥ ३४॥",
            "a": "17",
            "p": 1
        },
        {
            "i": "17135",
            "n": 35,
            "s": "अतोऽन्यथा शिरस्यहं निपातयामि वोऽशनिम् ।\nइतीदमिन्द्रशासनं कुरुध्वमित्यसौ ययौ ॥ ३५॥",
            "a": "17",
            "p": 1
        },
        {
            "i": "17136",
            "n": 36,
            "s": "तदीरितं निशम्य ते पुनः सुतप्तचेतसः ।\nबभूवुरूचिरे वचः सुगर्वितो हि वासवः ॥ ३६॥",
            "a": "17",
            "p": 1
        },
        {
            "i": "17137",
            "n": 37,
            "s": "पुरा बिभेति नः सदा प्रतिप्रति स्म वासवः ।\nउताद्य कृष्णसंश्रयाद् दृढं विभीषयत्यसौ ॥ ३७॥",
            "a": "17",
            "p": 1
        },
        {
            "i": "17138",
            "n": 38,
            "s": "अदृश्य एव देवराड् यदि स्म वज्रमुत्सृजेत् ।\nभवेम पीडिता वयं वरादमृत्यवोऽपि हि ॥ ३८॥",
            "a": "17",
            "p": 1
        },
        {
            "i": "17139",
            "n": 39,
            "s": "पुरा दिविस्थितस्य च प्रमर्दने वयं क्षमाः ।\nउताद्य यद्यमुं वयं व्रजेम कृष्ण एष्यति ॥ ३९॥",
            "a": "17",
            "p": 1
        },
        {
            "i": "17140",
            "n": 40,
            "s": "अतोऽभिषेचनाद् यदीह शार्ङ्गिणः शचीपतिः ।\nन वज्रमुत्सृजेत् तदाऽभिषेचयाम तं वयम् ॥ ४०॥",
            "a": "17",
            "p": 1
        },
        {
            "i": "17141",
            "n": 41,
            "s": "अतोऽन्यथा दनुर्यथा वरादमृत्युकोऽपि सन् ।\nसुरेन्द्रवज्रताडितो बभूव कुक्षिगास्ययुक् ॥ ४१॥",
            "a": "17",
            "p": 1
        },
        {
            "i": "17142",
            "n": 42,
            "s": "तथैव कृष्णसंश्रयात् स नः शचीपतिर्नयेत् ।\nइति स्म निश्चिता नृपानयातयन्त शौरये ॥ ४२॥",
            "a": "17",
            "p": 1
        },
        {
            "i": "17143",
            "n": 43,
            "s": "समस्तशो जरासुतादिभिः कृतेऽभिषेचने ।\nअतीव भग्नमानकान् नचानुयाति कश्चन ॥ ४३॥",
            "a": "17",
            "p": 1
        },
        {
            "i": "17144",
            "n": 44,
            "s": "समाश्रयं च केशवं तदैव जीवनार्थिनः ।\nप्रकुर्युरासुरा अपीति देवकार्यसङ्क्षयः ॥ ४४॥",
            "a": "17",
            "p": 1
        },
        {
            "i": "17145",
            "n": 45,
            "s": "इतीक्ष्य पाकशासनोऽवदज्जरासुतादिकान् ।\nसरुग्मिचेदिसाल्वपो न यातु मागधो हरिम् ॥ ४५॥",
            "a": "17",
            "p": 1
        },
        {
            "i": "17146",
            "n": 46,
            "s": "ततस्तु तान् विनाऽपरेऽधिराजराज इत्यमुम् ।\nतदाऽभिषेक्तुमुद्यता नृपाः सुरेशशासनात् ॥ ४६॥",
            "a": "17",
            "p": 1
        },
        {
            "i": "17147",
            "n": 47,
            "s": "अतः शचीपतिर्निजं वरासनं हरेरदात् ।\nविवेश तत्र केशवो नभस्तळावतारिते ॥ ४७॥",
            "a": "17",
            "p": 1
        },
        {
            "i": "17148",
            "n": 48,
            "s": "करे प्रगृह्य केशवो न्यवेशयत् सहाऽसने ।\nपतत्रिपुङ्गवं च तौ स भीष्मकानुजौ प्रभुः ॥ ४८॥",
            "a": "17",
            "p": 1
        },
        {
            "i": "17149",
            "n": 49,
            "s": "अथाखिला नरेश्वरा मुनीन्द्रसंयुता हरिम् ।\nसुशातकौम्भकुम्भकैः प्रचक्रुराभिषेकिणम् ॥ ४९॥",
            "a": "17",
            "p": 1
        },
        {
            "i": "17150",
            "n": 50,
            "s": "विरिञ्चशर्वपूर्वकैरभिष्टुतः सुरादिभिः ।\nसमस्तदेवगायकैः प्रगीत आस केशवः ॥ ५०॥",
            "a": "17",
            "p": 1
        },
        {
            "i": "17151",
            "n": 51,
            "s": "अथाऽह भीष्मकं प्रभुः स्वयंवरः किल त्वया ।\nअभीप्सितः सुताकृते शुभाय ते भवेन्न सः ॥ ५१॥",
            "a": "17",
            "p": 1
        },
        {
            "i": "17152",
            "n": 52,
            "s": "इयं रमा तवाऽत्मजा बभूव तां हरेर्नच ।\nददाति चेत् तदा पिता निरिन्दिरो व्रजेदधः ॥ ५२॥",
            "a": "17",
            "p": 1
        },
        {
            "i": "17153",
            "n": 53,
            "s": "हिताय चैतदीरितं तवान्यथा न चिन्तय ।\nन योषिदिच्छया त्वहं ब्रवीमि पश्य यादृशः ॥ ५३॥",
            "a": "17",
            "p": 1
        },
        {
            "i": "17154",
            "n": 54,
            "s": "उदीर्य चैवमीश्वरश्चकार हाऽविरात्मनः ।\nस विश्वरूपमुत्तमं विसङ्ख्यशीर्षबाहुकम् ॥ ५४॥",
            "a": "17",
            "p": 1
        },
        {
            "i": "17155",
            "n": 55,
            "s": "अनन्ततेज आततं विसङ्ख्यरूपसंयुतम् ।\nविचित्रमौलिकुण्डलाङ्गदोरुहारनूपुरम् ॥ ५५॥",
            "a": "17",
            "p": 1
        },
        {
            "i": "17156",
            "n": 56,
            "s": "ज्वलत्सुकौस्तुभप्रभाऽभिभासकं शुभाम्बरम् ।\nप्रपश्य यादृशाः स्त्रियो ममेत्यदर्शयच्छ्रियम् ॥ ५६॥",
            "a": "17",
            "p": 1
        },
        {
            "i": "17157",
            "n": 57,
            "s": "अनन्तरूपिणीं परां मनुष्यदृष्टितोऽधिकाम् ।\nस्वरुग्मिणीतनोरपि व्यदर्शयच्च देवताः ॥ ५७॥",
            "a": "17",
            "p": 1
        },
        {
            "i": "17158",
            "n": 58,
            "s": "तदद्भुतं समीक्ष्य तु प्रभीत आशु भीष्मकः ।\nपपात पादयोर्विभोः करोमि तत् तथेति च ॥ ५८॥",
            "a": "17",
            "p": 1
        },
        {
            "i": "17159",
            "n": 59,
            "s": "पुनश्च विश्वरूपतां पिधाय पद्मलोचनः ।\nजगाम पक्षिवाहनः पुरीं स्वबाहुपालिताम् ॥ ५९॥",
            "a": "17",
            "p": 1
        },
        {
            "i": "17160",
            "n": 60,
            "s": "अपाम्पतिश्च मैथिलः स्वयंवरङ्कृतावपि ।\nहरिं विनिश्चयादियं व्रजेदिति स्म चक्रतुः ॥ ६०॥",
            "a": "17",
            "p": 1
        },
        {
            "i": "17161",
            "n": 61,
            "s": "स्वयंवरः क्षितेर्भुजां स्वधर्म इत्यतो द्वयोः ।\nन दोष आस भीष्मको न केशवार्थमैच्छत ॥ ६१॥",
            "a": "17",
            "p": 1
        },
        {
            "i": "17162",
            "n": 62,
            "s": "अतो हरौ प्रबोध्य तं गते कृपालुसत्तमे ।\nवशीकृते च भीष्मके नृपास्त्वमन्त्रयन् पुनः ॥ ६२॥",
            "a": "17",
            "p": 1
        },
        {
            "i": "17163",
            "n": 63,
            "s": "यशश्च धर्ममुत्तमं विधित्सता वृकोदरे ।\nन केशवेन सूदितो जरासुतो हि मन्यते ॥ ६३॥",
            "a": "17",
            "p": 1
        },
        {
            "i": "17164",
            "n": 64,
            "s": "वराच्छिवस्य मामयं न हन्तुमीष्ट उत्तमात् ।\nअतः शिवप्रसादतो जितोऽपि जेष्य उत्तरम् ॥ ६४॥",
            "a": "17",
            "p": 1
        },
        {
            "i": "17165",
            "n": 65,
            "s": "मृधेमृधे जितोऽपि सन् दृढाशया पुनःपुनः ।\nसमीहते युधे शिवं नचावमन्यते क्वचित् ॥ ६५॥",
            "a": "17",
            "p": 1
        },
        {
            "i": "17166",
            "n": 66,
            "s": "अतः पुनश्च भूमिपानुवाच बार्हद्रथः ।\nधिगेव पौरुषं हि नो यदेष नोऽजयत् सदा ॥ ६६॥",
            "a": "17",
            "p": 1
        },
        {
            "i": "17167",
            "n": 67,
            "s": "अभूपतेर्नचाऽसनं प्रदेयमित्युदाहृतम् ।\nअमुष्य नस्तदन्यथा बभूव चिन्तितं नृपाः ॥ ६७॥",
            "a": "17",
            "p": 1
        },
        {
            "i": "17168",
            "n": 68,
            "s": "अयं नृपोत्तमाङ्गणे महेन्द्रपीठमारुहत् ।\nसमस्तराजराजतामवाप नोऽप्यनिच्छताम् ॥ ६८॥",
            "a": "17",
            "p": 1
        },
        {
            "i": "17169",
            "n": 69,
            "s": "अतः पुनः कथं हरिं वयं जयेम चिन्त्यताम् ।\nयथा च भीष्मकात्मजामवाप्नुयाच्च चेदिराट् ॥ ६९॥",
            "a": "17",
            "p": 1
        },
        {
            "i": "17170",
            "n": 70,
            "s": "अयं हि दत्तपुत्रको म औरसाद् विशिष्यते ।\nअतो निवेश्य एष मे सुरूपिणी च रुग्मिणी ॥ ७०॥",
            "a": "17",
            "p": 1
        },
        {
            "i": "17171",
            "n": 71,
            "s": "शिवागमेषु शिष्यकाः सरुग्मिसाल्वपौण्ड्रकाः ।\nममाखिला नृपास्ततः कुरुध्वमेतदेव मे ॥ ७१॥",
            "a": "17",
            "p": 1
        },
        {
            "i": "17172",
            "n": 72,
            "s": "इतीरिते तु सौभराड् जगाद रुग्मिसंविदा ।\nस्वयंवरो निवर्तितः स्वसारमेष दास्यति ॥ ७२॥",
            "a": "17",
            "p": 1
        },
        {
            "i": "17173",
            "n": 73,
            "s": "नचातिवर्तितुं क्षमः पिताऽस्य चेदिपाय ताम् ।\nप्रदातुकाममात्मजं वयोगतस्तथाऽबलः ॥ ७३॥",
            "a": "17",
            "p": 1
        },
        {
            "i": "17174",
            "n": 74,
            "s": "स्वयं तु कृष्ण एत्य नो विजित्य कन्यकां हरेत् ।\nततोऽस्य पूर्वमेव नो ह्यभावता कृता शुभा ॥ ७४॥",
            "a": "17",
            "p": 1
        },
        {
            "i": "17175",
            "n": 75,
            "s": "उपाय एष चिन्तितो मयाऽत्र मागधेश्वर ।\nमुनिं हि गर्गनामकं ह्यमुष्य साल आक्षिपत् ॥ ७५॥",
            "a": "17",
            "p": 1
        },
        {
            "i": "17176",
            "n": 76,
            "s": "यदाऽस्य षण्ढतोदिता मुनेः पुरो हि तस्य च ।\nपरेण वृष्णयोऽहसंश्चुकोप गर्ग एषु ह ॥ ७६॥",
            "a": "17",
            "p": 1
        },
        {
            "i": "17177",
            "n": 77,
            "s": "चकार हि प्रतिश्रवं समार्जये सुतं द्रुतम् ।\nअकृष्णतां य आनयेद् भुवोऽपि वृष्णिनाशकः ॥ ७७॥",
            "a": "17",
            "p": 1
        },
        {
            "i": "17178",
            "n": 78,
            "s": "यतो हि कृष्णसंश्रयाद् बतापहासिता वयम् ।\nइति ब्रुवन् वनं ययौ तपश्च शैवमाचरत् ॥ ७८॥",
            "a": "17",
            "p": 1
        },
        {
            "i": "17179",
            "n": 79,
            "s": "स चूर्णमायसं त्वदन् ददर्श चाब्दतः शिवम् ।\nवरं ततोऽभिपेदिवान् सुतं हरेरभावदम् ॥ ७९॥",
            "a": "17",
            "p": 1
        },
        {
            "i": "17180",
            "n": 80,
            "s": "स विष्णुदैवतोऽपि सन् प्रविष्ट उल्बणासुरैः ।\nव्यधाद्धरेः प्रतीपकं व्रतं च नैष्ठिकं जहौ ॥ ८०॥",
            "a": "17",
            "p": 1
        },
        {
            "i": "17181",
            "n": 81,
            "s": "तमार चाऽसुराप्सरा बलिष्ठपुत्रकाम्यया ।\nप्रविश्य गोपिकाङ्गनासमूहमध्यमुल्बणा ॥ ८१॥",
            "a": "17",
            "p": 1
        },
        {
            "i": "17182",
            "n": 82,
            "s": "स यावनेन भूभृता हि गोपिकाभिरर्चितः ।\nअपुत्रकेण जानता मुनेर्मनोऽनुचिन्तितम् ॥ ८२॥",
            "a": "17",
            "p": 1
        },
        {
            "i": "17183",
            "n": 83,
            "s": "स चाप्सरस्तनौ सुतं निषिच्य यावनाय च ।\nददौ विमोहितः क्रुधा किमेतदीश वैरिणः ॥ ८३॥",
            "a": "17",
            "p": 1
        },
        {
            "i": "17184",
            "n": 84,
            "s": "स आश्रमाच्च नैष्ठिकाद् विदूषितः प्रतीपकृत् ।\nहरेश्च तापमेयिवान् जगर्ह चाऽत्मशेमुषीम् ॥ ८४॥",
            "a": "17",
            "p": 1
        },
        {
            "i": "17185",
            "n": 85,
            "s": "जगाम चारणं हरिं प्रपाहि मां सुपापिनम् ।\nइति स्म विष्ण्वनुज्ञया चकार वैष्णवं तपः ॥ ८५॥",
            "a": "17",
            "p": 1
        },
        {
            "i": "17186",
            "n": 86,
            "s": "कुतो हि भाग्यमापतेन्मुनेः शिवार्चने सदा ।\nभवादृशा हि दानवाः स्थिराः शिवार्चने सदा ॥ ८६॥",
            "a": "17",
            "p": 1
        },
        {
            "i": "17187",
            "n": 87,
            "s": "सुतोऽस्य कालनामको बभूव कृष्णमर्दितुम् ।\nसदैव कालकाङ्क्षणात् स यावनाभिषेचितः ॥ ८७॥",
            "a": "17",
            "p": 1
        },
        {
            "i": "17188",
            "n": 88,
            "s": "तवैव शिष्य एष चातिभक्तिमान् हि शङ्करे ।\nप्रभूतसेनया युतो बलोद्धतश्च सर्वदा ॥ ८८॥",
            "a": "17",
            "p": 1
        },
        {
            "i": "17189",
            "n": 89,
            "s": "तमेष यामि शासनात् तवोपनीय सत्वरम् ।\nविकृष्णकं क्षितेस्तळं विधाय संरमाम हा ॥ ८९॥",
            "a": "17",
            "p": 1
        },
        {
            "i": "17190",
            "n": 90,
            "s": "ततश्च रुग्मिणीं वयं प्रदापयाम चेदिपे ।\nविनाश्य देवपक्षिणो यथेष्टमास्म सर्वदा ॥ ९०॥",
            "a": "17",
            "p": 1
        },
        {
            "i": "17191",
            "n": 91,
            "s": "इतीरितो जरासुतो बभूव दुर्मना भृशम् ।\nकिरीटमण्डितं शिरश्चकार चाऽश्ववाग् भृशम् ॥ ९१॥",
            "a": "17",
            "p": 1
        },
        {
            "i": "17192",
            "n": 92,
            "s": "करं करेण पीडयन् निशाम्य चाऽत्मनो भुजौ ।\nजगाद कार्यसिद्धये कथं प्रयाचये परम् ॥ ९२॥",
            "a": "17",
            "p": 1
        },
        {
            "i": "17193",
            "n": 93,
            "s": "सुदुर्गकार्यसन्ततिं ह्यगुः स्म मद्भुजाश्रयाः ।\nसमस्तभूतळे नृपाः स चाहमेष मागधः ॥ ९३॥",
            "a": "17",
            "p": 1
        },
        {
            "i": "17194",
            "n": 94,
            "s": "कदाऽप्यचीर्णमद्य तत् कथं करोमि केवलम् ।\nगिरीशपादसंश्रयः प्रभुः समस्तभूभृताम् ॥ ९४॥",
            "a": "17",
            "p": 1
        },
        {
            "i": "17195",
            "n": 95,
            "s": "इतीरितः स सौभराड् जगाद वाक्यमुत्तरम् ।\nभवानपि स्म मुह्यते किमस्मदादयः प्रभो ॥ ९५॥",
            "a": "17",
            "p": 1
        },
        {
            "i": "17196",
            "n": 96,
            "s": "स्वशिष्यकैः कृतं तु यत् किमन्यसाधितं भवेत् ।\nस्वशिष्यदासवर्गकैः समर्थयन्ति भूभुजः ॥ ९६॥",
            "a": "17",
            "p": 1
        },
        {
            "i": "17197",
            "n": 97,
            "s": "अपि स्म ते बलाश्रयप्रवृत्तयोऽस्मदादयः ।\nपुमान् कुठारसङ्ग्रहादशक्त ईर्यते हि किम् ॥ ९७॥",
            "a": "17",
            "p": 1
        },
        {
            "i": "17198",
            "n": 98,
            "s": "कुठारसम्मितो ह्यसौ तवैव यावनेश्वरः ।\nविना भवद्बलं क्वचित् प्रवर्तितुं नहि क्षमः ॥ ९८॥",
            "a": "17",
            "p": 1
        },
        {
            "i": "17199",
            "n": 99,
            "s": "वरो हि कृष्णमर्दने वृतोऽस्य केवलः शिवात् ।\nतदन्यशत्रुपीडनात् त्वमेव तस्य रक्षकः ॥ ९९॥",
            "a": "17",
            "p": 1
        },
        {
            "i": "171100",
            "n": 100,
            "s": "तवाखिलैरजेयता शिवप्रसादतोऽस्ति हि ।\nविशेषतो हरेर्जये वरादयं विमार्ग्यते ॥ १००॥",
            "a": "17",
            "p": 1
        },
        {
            "i": "171101",
            "n": 101,
            "s": "इतीरितेऽप्यतृप्तवत् स्थिते तु बार्हद्रथे ।\nजगाम सौभमास्थितः स सौभराट् च यावनम् ॥ १०१॥",
            "a": "17",
            "p": 1
        },
        {
            "i": "171102",
            "n": 102,
            "s": "स कालयावनोऽथ तं जरासुतान्तिकागतम् ।\nनिशम्य भक्तिपूर्वकं प्रणम्य चाऽर्चयद् द्रुतम् ॥ १०२॥",
            "a": "17",
            "p": 1
        },
        {
            "i": "171103",
            "n": 103,
            "s": "जरासुतो हि दैवतं समस्तकेशवद्विषाम् ।\nइति प्रणम्य तां दिशं तदीयमाश्वपूजयत् ॥ १०३॥",
            "a": "17",
            "p": 1
        },
        {
            "i": "171104",
            "n": 104,
            "s": "तदीरितं निशम्य च द्रुतं त्रिकोटिसङ्ख्यया ।\nअक्षोहिणीकया युतः स्वसेनया निराक्रमत् ॥ १०४॥",
            "a": "17",
            "p": 1
        },
        {
            "i": "171105",
            "n": 105,
            "s": "तदश्वमूत्रविष्ठया बभूव नामत शकृत् ।\nनदी सुवेगगामिनी कलौ च या वहेद् द्रुतम् ॥ १०५॥",
            "a": "17",
            "p": 1
        },
        {
            "i": "171106",
            "n": 106,
            "s": "पुनःपुनर्नदीभवं निशाम्य देशसङ्क्षयम् ।\nतदन्यदेशमूत्रितं व्यशोषयद्धि मारुतः ॥ १०६॥",
            "a": "17",
            "p": 1
        },
        {
            "i": "171107",
            "n": 107,
            "s": "हरिश्च वैनतेययुग् विचार्य रामसंयुतः ।\nसदाऽतिपूर्णसंविदप्यजोऽथ लीलयाऽस्मरत् ॥ १०७॥",
            "a": "17",
            "p": 1
        },
        {
            "i": "171108",
            "n": 108,
            "s": "युयुत्सुरेष यावनः समीपमागतोऽद्य नः ।\nयुयुत्सतामनेन नो जरासुतोऽभियास्यति ॥ १०८॥",
            "a": "17",
            "p": 1
        },
        {
            "i": "171109",
            "n": 109,
            "s": "स यादवान् हनिष्यति प्रभङ्गतस्तु कोपितः ।\nपुरा जयाशया हि नौ यदून् न जघ्निवानसौ ॥ १०९॥",
            "a": "17",
            "p": 1
        },
        {
            "i": "171110",
            "n": 110,
            "s": "निराशकोऽद्य यादवानपि स्म पीडयिष्यति ।\nअतः समुद्रमध्यगापुरीविधानमद्य मे ।\nप्ररोचते निधानमप्यमुत्र सर्वसात्त्वताम् ॥ ११०॥",
            "a": "17",
            "p": 1
        },
        {
            "i": "171111",
            "n": 111,
            "s": "उदीर्य चैवमीश्वरोऽस्मरत् सुरेशवर्धकिम् ।\nस भौवनः समागतः कुशस्थलीं विनिर्ममे ॥ १११॥",
            "a": "17",
            "p": 1
        },
        {
            "i": "171112",
            "n": 112,
            "s": "निरम्बुके तु सागरे जनार्दनाज्ञया कृते ।\nमहोदकस्य मध्यतश्चकार तां पुरीं शुभाम् ।\nद्विषट्कयोजनायतां पयोब्धिमध्यगोपमाम् ॥ ११२॥",
            "a": "17",
            "p": 1
        },
        {
            "i": "171113",
            "n": 113,
            "s": "चकार लावणोदकं जनार्दनोऽमृतोपमम् ।\nसभां सुधर्मनामकां ददौ समीरणोऽस्य च ॥ ११३॥",
            "a": "17",
            "p": 1
        },
        {
            "i": "171114",
            "n": 114,
            "s": "शतक्रतोः सभां तु तां प्रदाय केशवाय सः ।\nनिधीन् समर्प्य सर्वशो ययौ प्रणम्य तं प्रभुम् ॥ ११४॥",
            "a": "17",
            "p": 1
        },
        {
            "i": "171115",
            "n": 115,
            "s": "समस्तदेवतागणाः स्वकीयमर्पयन् हरौ ।\nविमुच्य पक्षिपुङ्गवं स योद्धुमैच्छदच्युतः ॥ ११५॥",
            "a": "17",
            "p": 1
        },
        {
            "i": "171116",
            "n": 116,
            "s": "सम्स्तमाधुरान् प्रभुः कुशस्थलीस्थितान् क्षणात् ।\nविधाय बाहुयोधकः स यावनं समभ्ययात् ॥ ११६॥",
            "a": "17",
            "p": 1
        },
        {
            "i": "171117",
            "n": 117,
            "s": "अनन्तशक्तिरप्यजः सुनीतिदृष्टये नृणाम् ।\nव्यवासयन्निजान् जनान् स लीलयैव केवलम् ॥ ११७॥",
            "a": "17",
            "p": 1
        },
        {
            "i": "171118",
            "n": 118,
            "s": "अनाद्यनन्तकालकं समस्तलोकमण्डलम् ।\nयदीक्षयैव रक्ष्यते किमस्य वृष्णिरक्षणम् ॥ ११८॥",
            "a": "17",
            "p": 1
        },
        {
            "i": "171119",
            "n": 119,
            "s": "निरायुधं च मामयं वराच्छिवस्य न क्षमः ।\nसमस्तसेनया युतोऽपि योद्धुमित्यदर्शयत् ॥ ११९॥",
            "a": "17",
            "p": 1
        },
        {
            "i": "171120",
            "n": 120,
            "s": "स कृष्णपन्नगं घटे निधाय केशवोऽर्पयत् ।\nनिरायुधोऽप्यहं क्षमो निहन्तुमप्रियानिति ॥ १२०॥",
            "a": "17",
            "p": 1
        },
        {
            "i": "171121",
            "n": 121,
            "s": "घटं पिपीलिकागणैः प्रपूर्य यावनोऽस्य च ।\nबहुत्वतो विजेष्य इत्यहिं मृतं व्यदर्शयत् ॥ १२१॥",
            "a": "17",
            "p": 1
        },
        {
            "i": "171122",
            "n": 122,
            "s": "किमत्र सत्यमित्यहं प्रदर्शयिष्य इत्यजः ।\nउदीर्य दूतमभ्ययात् स यावनं प्रबाधितुम् ॥ १२२॥",
            "a": "17",
            "p": 1
        },
        {
            "i": "171123",
            "n": 123,
            "s": "स बाहुनैव केशवो विजित्य यावनं प्रभुः ।\nनिहत्य सर्वसैनिकान् स्वमस्य यापयत् पुरीम् ॥ १२३॥",
            "a": "17",
            "p": 1
        },
        {
            "i": "171124",
            "n": 124,
            "s": "सहास्त्रशस्त्रसञ्चयान् सृजन्तमाशु यावनम् ।\nन्यपातयद् रथोत्तमात् तळेन केशवोऽरिहा ॥ १२४॥",
            "a": "17",
            "p": 1
        },
        {
            "i": "171125",
            "n": 125,
            "s": "विवाहनं निरायुधं विधाय बाहुना क्षणात् ।\nविमूर्च्छितं नचाहनत् सुरार्थितं स्मरन् हरिः ॥ १२५॥",
            "a": "17",
            "p": 1
        },
        {
            "i": "171126",
            "n": 126,
            "s": "पुरा हि यौवनाश्वजे वरप्रदाः सुरेश्वराः ।\nययाचिरे जनार्दनं वरं वरप्रदेश्वरम् ॥ १२६॥",
            "a": "17",
            "p": 1
        },
        {
            "i": "171127",
            "n": 127,
            "s": "अनर्थको वरोऽमुना वृतोऽपि सार्थको भवेत् ।\nअरिं भविष्ययावनं दहत्वयं तवेश्वर ॥ १२७॥",
            "a": "17",
            "p": 1
        },
        {
            "i": "171128",
            "n": 128,
            "s": "तथाऽस्त्विति प्रभाषितं स्ववाक्यमेव केशवः ।\nऋतं विधातुमभ्ययात् स यौवनाश्वजान्तिकम् ॥ १२८॥",
            "a": "17",
            "p": 1
        },
        {
            "i": "171129",
            "n": 129,
            "s": "ससञ्ज्ञकोऽथ यावनो धरातळात् समुत्थितः ।\nनिपात्य यान्तमीश्वरं स पृष्ठतोऽन्वयात् क्रुधा ॥ १२९॥",
            "a": "17",
            "p": 1
        },
        {
            "i": "171130",
            "n": 130,
            "s": "हरिर्गुहां नृपस्य तु प्रविश्य संव्यवस्थितः ।\nस यावनः पदाऽहनन्नृपं स तं ददर्श ह ॥ १३०॥",
            "a": "17",
            "p": 1
        },
        {
            "i": "171131",
            "n": 131,
            "s": "स तस्य दृष्टिमात्रतो बभूव भस्मसात् क्षणात् ।\nस एव विष्णुरव्ययो ददाह तं हि वह्निवत् ॥ १३१॥",
            "a": "17",
            "p": 1
        },
        {
            "i": "171132",
            "n": 132,
            "s": "वराच्छिवस्य दैवतैरवध्यदानवान् पुरा ।\nहरेर्वरान्निहत्य स प्रपेद आश्विमं वरम् ॥ १३२॥",
            "a": "17",
            "p": 1
        },
        {
            "i": "171133",
            "n": 133,
            "s": "सुदीर्घसुप्तिमात्मनः प्रसुप्तिभङ्गकृत्क्षयम् ।\nस्वदृष्टिमात्रतस्ततो हतः स यावनस्तदा ॥ १३३॥",
            "a": "17",
            "p": 1
        },
        {
            "i": "171134",
            "n": 134,
            "s": "अतश्च पुण्यमाप्तवान् सुरप्रसादतोऽक्षयम् ।\nस यौवनाश्वजो नृपो न देवतोषणं वृथा ॥ १३४॥",
            "a": "17",
            "p": 1
        },
        {
            "i": "171135",
            "n": 135,
            "s": "ततो हरिं निरीक्ष्य स स्तुतिं विधाय चोत्तमाम् ।\nहरेरनुज्ञया तपश्चचार मुक्तिमाप च ॥ १३५॥",
            "a": "17",
            "p": 1
        },
        {
            "i": "171136",
            "n": 136,
            "s": "ततो गुहामुखाद्धरिर्विनिस्सृतो जरासुतम् ।\nसमस्तभूपसंवृतं जिगाय बाहुनेश्वरः ॥ १३६॥",
            "a": "17",
            "p": 1
        },
        {
            "i": "171137",
            "n": 137,
            "s": "तळेन मुष्टिभिस्तथा महीरुहैश्च चूर्णिताः ।\nनिपेतुरस्य सैनिकाः स्वयं च मूर्च्छितोऽपतत् ॥ १३७॥",
            "a": "17",
            "p": 1
        },
        {
            "i": "171138",
            "n": 138,
            "s": "ससाल्वपौण्ड्रचेदिपान् निपात्य सर्वभूभुजः ।\nस पुप्लुवे जनार्दनः क्षणेन तां कुशस्थलीम् ॥ १३८॥",
            "a": "17",
            "p": 1
        },
        {
            "i": "171139",
            "n": 139,
            "s": "ससञ्ज्ञकाः समुत्थितास्ततो नृपाः पुनर्ययुः ।\nजिगीषवोऽथ रुग्मिणीं विधाय चेदिपे हरिम् ॥ १३९॥",
            "a": "17",
            "p": 1
        },
        {
            "i": "171140",
            "n": 140,
            "s": "समस्तराजमण्डले विनिश्चयादुपागते ।\nसभीष्मके च रुग्मिणि प्रदातुमुद्यते मुदा ॥ १४०॥",
            "a": "17",
            "p": 1
        },
        {
            "i": "171141",
            "n": 141,
            "s": "समस्तलोकयोषितां वरा विदर्भनन्दना ।\nद्विजोत्तमं हरेः पदोः सकाशमाश्वयातयत् ॥ १४१॥",
            "a": "17",
            "p": 1
        },
        {
            "i": "171142",
            "n": 142,
            "s": "निशम्य तद्वचो हरिः क्षणाद् विदर्भकानगात् ।\nतमन्वयाद्धलायुधः समस्तयादवैः सह ॥ १४२॥",
            "a": "17",
            "p": 1
        },
        {
            "i": "171143",
            "n": 143,
            "s": "समस्तराजमण्डलं प्रयान्तमीक्ष्य केशवम् ।\nसुयत्तमात्तकार्मुकं बभूव कन्यकावने ॥ १४३॥",
            "a": "17",
            "p": 1
        },
        {
            "i": "171144",
            "n": 144,
            "s": "पुरा प्रदानतः सुरेक्षणच्छलाद् बहिर्गताम् ।\nरथे न्यवेशयद्धरिः प्रपश्यतां च भूभृताम् ॥ १४४॥",
            "a": "17",
            "p": 1
        },
        {
            "i": "171145",
            "n": 145,
            "s": "जरासुतादयो रुषा तमभ्ययुः शरोत्तमैः ।\nविधाय तान् निरायुधान् जगाम केशवः शनैः ॥ १४५॥",
            "a": "17",
            "p": 1
        },
        {
            "i": "171146",
            "n": 146,
            "s": "पुनर्गृहीतकार्मुकान् हरिं प्रयातुमुद्यतान् ।\nन्यवारयद्धलायुधो बलाद् बलोर्जिताग्रणीः ॥ १४६॥",
            "a": "17",
            "p": 1
        },
        {
            "i": "171147",
            "n": 147,
            "s": "तदा सितः शिरोरुहो हरेर्हलायुधस्थितः ।\nप्रकाशमाविशद् बलं विजेतुमत्र मागधम् ॥ १४७॥",
            "a": "17",
            "p": 1
        },
        {
            "i": "171148",
            "n": 148,
            "s": "स तस्य मागधो रणे गदानिपातचूर्णितः ।\nपपात भूतळे बलो विजित्य तं ययौ पुरीम् ॥ १४८॥",
            "a": "17",
            "p": 1
        },
        {
            "i": "171149",
            "n": 149,
            "s": "वरोरुवेषसंवृतोऽथ चेदिराट् समभ्ययात् ।\nतमाससार सात्यकिर्नदन् मृगाधिपो यथा ॥ १४९॥",
            "a": "17",
            "p": 1
        },
        {
            "i": "171150",
            "n": 150,
            "s": "चिरं प्रयुद्ध्य तावुभौ वरास्त्रशस्त्रवर्षिणौ ।\nक्रुधा निरीक्ष्य तस्थतुः परस्परं स्फुरत्तनू ॥ १५०॥",
            "a": "17",
            "p": 1
        },
        {
            "i": "171151",
            "n": 151,
            "s": "समानभावमक्षमी शिनेः सुतात्मजः शरम् ।\nअथोद्बबर्ह तत्क्षणाद् बलान्मुमोच वक्षसि ॥ १५१॥",
            "a": "17",
            "p": 1
        },
        {
            "i": "171152",
            "n": 152,
            "s": "स तेन ताडितोऽपतद् विसञ्ज्ञको नृपात्मजः ।\nविजित्य तं स सात्यकिर्ययौ प्रहृष्टमानसः ॥ १५२॥",
            "a": "17",
            "p": 1
        },
        {
            "i": "171153",
            "n": 153,
            "s": "अथापरे च यादवा विजित्य तद्बलं ययुः ।\nपुरैव रुग्मिपूर्वकाः प्रजग्मुरच्युतं प्रति ॥ १५३॥",
            "a": "17",
            "p": 1
        },
        {
            "i": "171154",
            "n": 154,
            "s": "सहैकलव्यपूर्वकैः समेत्य भीष्मकात्मजः ।\nहरिं ववर्ष सायकैः स सिंहवन्न्यवर्तत ॥ १५४॥",
            "a": "17",
            "p": 1
        },
        {
            "i": "171155",
            "n": 155,
            "s": "अक्षोहिणीत्रयं हरिस्तदा निहत्य सायकैः ।\nअवाहनायुधं व्यधान्निषादपं शरैः क्षणात् ॥ १५५॥",
            "a": "17",
            "p": 1
        },
        {
            "i": "171156",
            "n": 156,
            "s": "शरं शरीरनाशकं समाददानमीश्वरम् ।\nस एकलव्य आशु तं विहाय दुद्रुवे भयात् ॥ १५६॥",
            "a": "17",
            "p": 1
        },
        {
            "i": "171157",
            "n": 157,
            "s": "धनुर्भृतां वरे गते रणं विहाय भूभृतः ।\nकरूशराजपूर्वकाः क्षणात् प्रदुद्रुवुर्भयात् ॥ १५७॥",
            "a": "17",
            "p": 1
        },
        {
            "i": "171158",
            "n": 158,
            "s": "अथाऽससाद केशवं रुषा स भीष्मकात्मजः ।\nशराम्बुधार आशु तं विवाहनं व्यधाद्धरिः ॥ १५८॥",
            "a": "17",
            "p": 1
        },
        {
            "i": "171159",
            "n": 159,
            "s": "चकर्त कार्मुकं पुनः स खड्गचर्मभृद्धरेः ।\nरथं समारुहच्छरैश्चकर्त खड्गमीश्वरः ॥ १५९॥",
            "a": "17",
            "p": 1
        },
        {
            "i": "171160",
            "n": 160,
            "s": "शरैर्वितस्तिमात्रकैर्विधाय तं निरायुधम् ।\nप्रियावचः प्रपालयन् जघान नैनमच्युतः ॥ १६०॥",
            "a": "17",
            "p": 1
        },
        {
            "i": "171161",
            "n": 161,
            "s": "निबद्ध्य पञ्चचूळिनं विधाय तं व्यसर्जयत् ।\nजगज्जनित्रयोरिदं विडम्बनं रमेशयोः ॥ १६१॥",
            "a": "17",
            "p": 1
        },
        {
            "i": "171162",
            "n": 162,
            "s": "सदैकमानसावपि स्वधर्मशासकौ नृणाम् ।\nरमा हरिश्च तत्र तौ विजह्रतुर्हि रुग्मिणा ॥ १६२॥",
            "a": "17",
            "p": 1
        },
        {
            "i": "171163",
            "n": 163,
            "s": "अथाऽससाद सौभराड् हरिं शराम्बुवर्षणः ।\nहरिः शरं यमोपमं मुमोच तस्य वक्षसि ॥ १६३॥",
            "a": "17",
            "p": 1
        },
        {
            "i": "171164",
            "n": 164,
            "s": "शरेण तेन पीडितः पपात मन्दचेष्टितः ।\nचिरात्तसञ्ज्ञकोऽगमत् त्रिनेत्रतोषणेच्छया ॥ १६४॥",
            "a": "17",
            "p": 1
        },
        {
            "i": "171165",
            "n": 165,
            "s": "समस्तराजसन्निधावयादवीं महीमहम् ।\nकरिष्य इत्युदीर्य स व्यधात् तपोऽतिदुश्चरम् ॥ १६५॥",
            "a": "17",
            "p": 1
        },
        {
            "i": "171166",
            "n": 166,
            "s": "अथो विवेश केशवः पुरीं कुशस्थलीं विभुः ।\nप्रियायुतोऽब्जजादिभिः समीडितः सुरेश्वरैः ॥ १६६॥",
            "a": "17",
            "p": 1
        },
        {
            "i": "171167",
            "n": 167,
            "s": "पुरा ततो हलायुधः प्रियां निजां पुराऽपि हि ।\nस वारुणीसमाह्वयामवाप रैवतीं विभुः ॥ १६७॥",
            "a": "17",
            "p": 1
        },
        {
            "i": "171168",
            "n": 168,
            "s": "पतिं यथाऽनुरूपिणं तदीयमेव पूर्वकम् ।\nपिता तदीय ऐच्छत प्रवेत्तुमब्जसम्भवात् ॥ १६८॥",
            "a": "17",
            "p": 1
        },
        {
            "i": "171169",
            "n": 169,
            "s": "स तत्सदो गतो वरात् तदीयतः प्रगीतिकाम् ।\nनिशम्य नाविदद् गतं युगोरुकालपर्ययम् ॥ १६९॥",
            "a": "17",
            "p": 1
        },
        {
            "i": "171170",
            "n": 170,
            "s": "नरानयोग्यगीतिका विमोहयेत् ततो नृपः ।\nसुमूढबुद्धिरन्ततोऽल्पकाल इत्यमन्यत ॥ १७०॥",
            "a": "17",
            "p": 1
        },
        {
            "i": "171171",
            "n": 171,
            "s": "स मूर्च्छितः प्रबोधितोऽब्जजेन तं त्वपृच्छत ।\nसुतापतिं बलं च सोऽब्रवीद् युगात्यये बहौ ॥ १७१॥",
            "a": "17",
            "p": 1
        },
        {
            "i": "171172",
            "n": 172,
            "s": "स रैवतो बलाय तां प्रदाय गन्धमादनम् ।\nगतोऽत्र चीर्णसत्तपा अवाप केशवान्तिकम् ॥ १७२॥",
            "a": "17",
            "p": 1
        },
        {
            "i": "171173",
            "n": 173,
            "s": "बलोऽपि तां पुरातनप्रमाणसम्मितां विभुः ।\nहलेन चाऽज्ञया समां चकार सत्यवाञ्छितः ॥ १७३॥",
            "a": "17",
            "p": 1
        },
        {
            "i": "171174",
            "n": 174,
            "s": "तया रतः सुतावुभौ शठोल्मुकाभिधावधात् ।\nपुराऽर्यमांशकौ सुरावुदारचेष्टितो बलः ॥ १७४॥",
            "a": "17",
            "p": 1
        },
        {
            "i": "171175",
            "n": 175,
            "s": "जनार्दनश्च रुग्मिणीकरं शुभे दिनेऽग्रहीत् ।\nमहोत्सवस्तदाऽभवत् कुशस्थलीनिवासिनाम् ॥ १७५॥",
            "a": "17",
            "p": 1
        },
        {
            "i": "171176",
            "n": 176,
            "s": "चतुर्मुखेशपूर्वकाः सुरा वियत्यवस्थिताः ।\nप्रतुष्टुवुर्जनार्दनं रमासमेतमव्ययम् ॥ १७६॥",
            "a": "17",
            "p": 1
        },
        {
            "i": "171177",
            "n": 177,
            "s": "मुनीन्द्रदेवगायनादयोऽपि यादवैः सह ।\nविचेरुरुत्तमोत्सवे रमारमेशयोगिनि ॥ १७७॥",
            "a": "17",
            "p": 1
        },
        {
            "i": "171178",
            "n": 178,
            "s": "सुरांशकाश्च ये नृपाः समाहुता महोत्सवे ।\nसपाण्डवाः समाययुर्हरिं रमासमायुतम् ॥ १७८॥",
            "a": "17",
            "p": 1
        },
        {
            "i": "171179",
            "n": 179,
            "s": "समस्तलोकसुन्दरौ युतौ रमारमेश्वरौ ।\nसमीक्ष्य मोदमाययुः समस्तलोकसज्जनाः ॥ १७९॥",
            "a": "17",
            "p": 1
        },
        {
            "i": "171180",
            "n": 180,
            "s": "तया रमन् जनार्दनो वियोगशून्यया सदा ।\nअधत्त पुत्रमुत्तमं मनोभवं पुरातनम् ॥ १८०॥",
            "a": "17",
            "p": 1
        },
        {
            "i": "171181",
            "n": 181,
            "s": "चतुस्तनोर्हरेः प्रभोस्तृतीयरूपसंयुतः ।\nततस्तदाह्वयोऽभवत् स रुग्मिणीसुतो बली ॥ १८१॥",
            "a": "17",
            "p": 1
        },
        {
            "i": "171182",
            "n": 182,
            "s": "पुरैव मृत्यवेऽवदत् तमेव शम्बरस्य ह ।\nप्रजातमब्जजाङ्कजस्तवान्तकोऽयमित्यपि ॥ १८२॥",
            "a": "17",
            "p": 1
        },
        {
            "i": "171183",
            "n": 183,
            "s": "स मायया हरेः सुतं प्रगृह्य सूतिकागृहात् ।\nअवाक्षिपन्महोदधावुपेक्षितोऽरिपाणिना ॥ १८३॥",
            "a": "17",
            "p": 1
        },
        {
            "i": "171184",
            "n": 184,
            "s": "तमग्रसज्जलेचरः स दाशहस्तमागतः ।\nकुमारमस्य तूदरे निरीक्ष्य शम्बरे ददुः ॥ १८४॥",
            "a": "17",
            "p": 1
        },
        {
            "i": "171185",
            "n": 185,
            "s": "विपाट्य मत्स्यकोदरं स शम्बरः कुमारकम् ।\nन्यवेदयन्मनोभवप्रियाकरे सुरूपिणम् ॥ १८५॥",
            "a": "17",
            "p": 1
        },
        {
            "i": "171186",
            "n": 186,
            "s": "अनङ्गतामुपागते पुरा हरेण साऽङ्गजे ।\nवशं विरिञ्चशापतो जगाम शम्बरस्य हि ॥ १८६॥",
            "a": "17",
            "p": 1
        },
        {
            "i": "171187",
            "n": 187,
            "s": "पुरा हि पञ्चभर्तृकां निशम्य कञ्जजोदिताम् ।\nजहास पार्षतात्मजां शशाप तां ततस्त्वजः ॥ १८७॥",
            "a": "17",
            "p": 1
        },
        {
            "i": "171188",
            "n": 188,
            "s": "भवासुरेण दूषितेति सा ततो हि मायया ।\nपिधाय तां निजां तनुं जगाम चान्ययाऽसुरम् ॥ १८८॥",
            "a": "17",
            "p": 1
        },
        {
            "i": "171189",
            "n": 189,
            "s": "गृहेऽपि साऽऽसुरे स्थिता निजस्वरूपतोऽसुरम् ।\nन गच्छति स्म सा पतिं निजं समीक्ष्य हर्षिता ॥ १८९॥",
            "a": "17",
            "p": 1
        },
        {
            "i": "171190",
            "n": 190,
            "s": "रसायनैः कुमारकं व्यवर्द्धयद् रतिः पतिम् ।\nस पूर्णयौवनोऽभवच्चतुर्भिरेव वत्सरैः ॥ १९०॥",
            "a": "17",
            "p": 1
        },
        {
            "i": "171191",
            "n": 191,
            "s": "पतिं सुपूर्णयौवनं निरीक्ष्य तां विषज्जतीम् ।\nउवाच कार्ष्णिरम्ब ते कुचेष्टितं कथं न्विति ॥ १९१॥",
            "a": "17",
            "p": 1
        },
        {
            "i": "171192",
            "n": 192,
            "s": "जगाद साऽखिलं पतौ तदस्य जन्म चाऽगतिम् ।\nततोऽग्रहीत् स तां प्रियां रतिं रमापतेः सुतः ॥ १९२॥",
            "a": "17",
            "p": 1
        },
        {
            "i": "171193",
            "n": 193,
            "s": "ददौ च मन्त्रमुत्तमं समस्तमायिनाशकम् ।\nभृगूत्थरामदैवतं रतिर्हरेः सुताय सा ॥ १९३॥",
            "a": "17",
            "p": 1
        },
        {
            "i": "171194",
            "n": 194,
            "s": "ततः स्वदारधर्षकं समाह्वयद् युधेऽङ्गजः ।\nस शम्बरं स चैत्य तं युयोध शक्तितो बली ॥ १९४॥",
            "a": "17",
            "p": 1
        },
        {
            "i": "171195",
            "n": 195,
            "s": "स चर्मखड्गधारिणं वरास्त्रशस्त्रपादपैः ।\nयदा न योद्धुमाशकद्धरेः सुतं न दृश्यते ॥ १९५॥",
            "a": "17",
            "p": 1
        },
        {
            "i": "171196",
            "n": 196,
            "s": "सहस्रमायमुल्बणं त्वदृश्यमम्बराद् गिरीन् ।\nसृजन्तमेत्य विद्यया जघान कृष्णनन्दनः ॥ १९६॥",
            "a": "17",
            "p": 1
        },
        {
            "i": "171197",
            "n": 197,
            "s": "स विद्यया विनाशितोरुमाय आशु शम्बरः ।\nनिकृत्तकन्धरोऽपतद् वरासिनाऽमुना क्षणात् ॥ १९७॥",
            "a": "17",
            "p": 1
        },
        {
            "i": "171198",
            "n": 198,
            "s": "निहत्य तं हरेः सुतस्तयैव विद्ययाऽम्बरम् ।\nसमास्थितः स्वभार्यया समं कुशस्थलीं ययौ ॥ १९८॥",
            "a": "17",
            "p": 1
        },
        {
            "i": "171199",
            "n": 199,
            "s": "समस्तवेदिनोर्मुनिर्नरान् विडम्बमानयोः ।\nरमारमेशयोः सुतं जगाद तं स्म नारदः ॥ १९९॥",
            "a": "17",
            "p": 1
        },
        {
            "i": "171200",
            "n": 200,
            "s": "स रुग्मिणीजनार्दनादिभिः सरामयादवैः ।\nपितामहेन चाऽदरात् सुलाळितोऽवसत् सुखम् ॥ २००॥",
            "a": "17",
            "p": 1
        },
        {
            "i": "171201",
            "n": 201,
            "s": "ततः पुरा स्यमन्तकं ह्यवाप सूर्यमण्डले ।\nस्थिताद्धरेः स सत्रजित् सदाऽत्र केशवार्चकः ॥ २०१॥",
            "a": "17",
            "p": 1
        },
        {
            "i": "171202",
            "n": 202,
            "s": "सदाऽस्य विष्णुभाविनोऽप्यतीव लोभमान्तरम् ।\nप्रकाशयन् रमापतिर्ययाच ईश्वरो मणिम् ॥ २०२॥",
            "a": "17",
            "p": 1
        },
        {
            "i": "171203",
            "n": 203,
            "s": "स तं न दत्तवांस्ततोऽनुजो निबद्ध्य तं मणिम् ।\nवनं गतः प्रसेनको मृगाधिपेन पातितः ॥ २०३॥",
            "a": "17",
            "p": 1
        },
        {
            "i": "171204",
            "n": 204,
            "s": "तदा स सत्रजिद्धरिं शशंस सोदरान्तकम् ।\nउपांशु वर्त्मना ततो हरिः सयादवो ययौ ॥ २०४॥",
            "a": "17",
            "p": 1
        },
        {
            "i": "171205",
            "n": 205,
            "s": "वने स सिंहसूदितं पदैः प्रदर्श्य वृष्णिनाम् ।\nप्रसेनमृक्षपातितं स सिंहमप्यदर्शयत् ॥ २०५॥",
            "a": "17",
            "p": 1
        },
        {
            "i": "171206",
            "n": 206,
            "s": "ततो निधाय तान् बिलं स जाम्बवत्परिग्रहम् ।\nविवेश तत्र संयुगं बभूव तेन चेशितुः ॥ २०६॥",
            "a": "17",
            "p": 1
        },
        {
            "i": "171207",
            "n": 207,
            "s": "युयोध मन्दमेव स प्रभुः स्वभक्त इत्यजः ।\nचकार चोग्रमन्ततः प्रकाशयन् स्वमस्य हि ॥ २०७॥",
            "a": "17",
            "p": 1
        },
        {
            "i": "171208",
            "n": 208,
            "s": "स मुष्टिपिष्टविग्रहो नितान्तमापदं गतः ।\nजगाम चेतसा रघूत्तमं निजं पतिं गतिम् ॥ २०८॥",
            "a": "17",
            "p": 1
        },
        {
            "i": "171209",
            "n": 209,
            "s": "स्मृतिं गते तु राघवे तदाकृतिं यदूत्तमे ।\nसमस्तभेदवर्जितां समीक्ष्य सोऽयमित्यवेत् ॥ २०९॥",
            "a": "17",
            "p": 1
        },
        {
            "i": "171210",
            "n": 210,
            "s": "ततः क्षमापयन् सुतां प्रदाय रोहिणीं शुभाम् ।\nमणिं च तं नुनाव स प्रपन्न आशु पादयोः ॥ २१०॥",
            "a": "17",
            "p": 1
        },
        {
            "i": "171211",
            "n": 211,
            "s": "विधाय चक्रदारितं सुजीर्णदेहमस्य सः ।\nयुवानमाशु केशवश्चकार वेदनां विना ॥ २११॥",
            "a": "17",
            "p": 1
        },
        {
            "i": "171212",
            "n": 212,
            "s": "विधाय भक्तवाञ्छितं प्रियासहाय ईश्वरः ।\nप्रगृह्य तं महामणिं विनिर्ययौ गुहामुखात् ॥ २१२॥",
            "a": "17",
            "p": 1
        },
        {
            "i": "171213",
            "n": 213,
            "s": "गुहाप्रविष्टमीश्वरं बहून्यहान्यनिर्गतम् ।\nप्रतीक्ष्य यादवास्तु ये गता गृहं तदाऽहृषुः ॥ २१३॥",
            "a": "17",
            "p": 1
        },
        {
            "i": "171214",
            "n": 214,
            "s": "समस्तवृष्णिसन्निधौ यदूत्तमः स्यमन्तकम् ।\nददौ च सत्रजित्करे स विच्छविर्बभूव ह ॥ २१४॥",
            "a": "17",
            "p": 1
        },
        {
            "i": "171215",
            "n": 215,
            "s": "स दुर्यशो रमापतावनूच्य मिथ्यया तपन् ।\nस्वपापहानकाङ्क्षया ददौ सुतां जनार्दने ॥ २१५॥",
            "a": "17",
            "p": 1
        },
        {
            "i": "171216",
            "n": 216,
            "s": "मणिं च तं प्रदाय तं ननाम ह क्षमापयन् ।\nमणिं पुनर्ददौ हरिर्मुमोद सत्यभामया ॥ २१६॥",
            "a": "17",
            "p": 1
        },
        {
            "i": "171217",
            "n": 217,
            "s": "रमैव सा हि भूरिति द्वितीयमूर्तिरुत्तमा ।\nबभूव सत्रजित्सुता समस्तलोकसुन्दरी ॥ २१७॥",
            "a": "17",
            "p": 1
        },
        {
            "i": "171218",
            "n": 218,
            "s": "ततो हि सा च रुग्मिणी प्रिये प्रियासु तेऽधिकम् ।\nजनार्दनस्य ते हरेः सदाऽवियोगिनी यतः ॥ २१८॥",
            "a": "17",
            "p": 1
        },
        {
            "i": "171219",
            "n": 219,
            "s": "अथाऽप साम्बनामकं सुतं च रोहिणी हरेः ।\nचतुर्मुखांशसंयुतं कुमारमेव षण्मुखम् ॥ २१९॥",
            "a": "17",
            "p": 1
        },
        {
            "i": "171220",
            "n": 220,
            "s": "इति प्रशासति प्रभौ जगज्जनार्दनेऽखिलम् ।\nअगण्यसद्गुणार्णवे कदाचिदाययौ द्विजः ॥ २२०॥",
            "a": "17",
            "p": 1
        },
        {
            "i": "171221",
            "n": 221,
            "s": "जनार्दनः स नामतो रमेशपादसंश्रयः ।\nस मानितश्च विष्णुना प्रणम्य वाक्यमब्रवीत् ॥ २२१॥",
            "a": "17",
            "p": 1
        },
        {
            "i": "171222",
            "n": 222,
            "s": "क्षमस्व मे वचः प्रभो ब्रवीम्यतीव पापकम् ।\nयतः सुपापदूतकस्ततो हि तादृशं वचः ॥ २२२॥",
            "a": "17",
            "p": 1
        },
        {
            "i": "171223",
            "n": 223,
            "s": "न तेऽस्त्यगोचरं क्वचित् तथाऽपि चाऽज्ञया वदे ।\nवदेति चोदितोऽमुना द्विजो जगाद माधवम् ॥ २२३॥",
            "a": "17",
            "p": 1
        },
        {
            "i": "171224",
            "n": 224,
            "s": "सुतौ हि साल्वभूपतेर्बभूवतुः शिवाश्रयौ ।\nशिवप्रसादसम्भवौ पितुस्तपोबलेन तौ ॥ २२४॥",
            "a": "17",
            "p": 1
        },
        {
            "i": "171225",
            "n": 225,
            "s": "अजेयवध्यतां च तौ शिवाद् वरं समापतुः ।\nजरासुतस्य शिष्यकौ तपोबलेन केवलम् ॥ २२५॥",
            "a": "17",
            "p": 1
        },
        {
            "i": "171226",
            "n": 226,
            "s": "महोदरं च कुण्डधारिणं च भूतकावुभौ ।\nतथाऽजिताववध्यकौ दिदेश शङ्करस्तयोः ॥ २२६॥",
            "a": "17",
            "p": 1
        },
        {
            "i": "171227",
            "n": 227,
            "s": "तयोः सहाय एव तौ वराच्छिवस्य भूतकौ ।\nअजेयतामवापतुर्नचान्यथाऽमरावपि ॥ २२७॥",
            "a": "17",
            "p": 1
        },
        {
            "i": "171228",
            "n": 228,
            "s": "अजेयतामवध्यतामवाप्य तावुभौ शिवात् ।\nपितुस्तु राजसूयितां समिच्छतो मदोद्धतौ ॥ २२८॥",
            "a": "17",
            "p": 1
        },
        {
            "i": "171229",
            "n": 229,
            "s": "जरासुतो गुरुत्वतो विरोद्धुमत्र नेच्छति ।\nनृपांस्तु देवपक्षिणो विजित्य कर्तुमिच्छतः ॥ २२९॥",
            "a": "17",
            "p": 1
        },
        {
            "i": "171230",
            "n": 230,
            "s": "स्वयं हि राजसूयितां जरासुतो न मन्यते ।\nयतो हि वैष्णवं क्रतुं तमाहुरीश वैदिकाः ॥ २३०॥",
            "a": "17",
            "p": 1
        },
        {
            "i": "171231",
            "n": 231,
            "s": "इमौ पितुर्यशोऽर्थिनौ पराभवाय ते तथा ।\nसमिच्छतोऽद्य तं क्रतुं भवन्तमूचतुश्च तौ ॥ २३१॥",
            "a": "17",
            "p": 1
        },
        {
            "i": "171232",
            "n": 232,
            "s": "समुद्रसंश्रयो भवान् बहून् प्रगृह्य लावणान् ।\nसुभारकानुपैहि नाविति क्षमस्व मे वचः ॥ २३२॥",
            "a": "17",
            "p": 1
        },
        {
            "i": "171233",
            "n": 233,
            "s": "इतीर्य तं ननाम स प्र चाहसन् स्म यादवाः ।\nहरिस्तु सात्यकिं वचो जगाद मेघनिस्वनः ॥ २३३॥",
            "a": "17",
            "p": 1
        },
        {
            "i": "171234",
            "n": 234,
            "s": "प्रयाहि सात्यके वचो ब्रवीहि मे नृपाधमौ ।\nसमेत्य वां वरायुधैः करं ददान्यसंशयम् ॥ २३४॥",
            "a": "17",
            "p": 1
        },
        {
            "i": "171235",
            "n": 235,
            "s": "उपैतमाशु संयुगार्थिनौ च पुष्करं प्रति ।\nइतीरितः शिनेः सुतो जगाम विप्रसंयुतः ॥ २३५॥",
            "a": "17",
            "p": 1
        },
        {
            "i": "171236",
            "n": 236,
            "s": "उपेत्य तौ हरेर्वचो जगाद सात्यकिर्बली ।\nविधाय तौ तृणोपमौ गिरा जगाम केशवम् ॥ २३६॥",
            "a": "17",
            "p": 1
        },
        {
            "i": "171237",
            "n": 237,
            "s": "ततः पुरैव तावुभौ द्विजं हरस्वरूपिणम् ।\nसुदुःखवासनामकं प्रचक्रतुस्तृणोपमम् ॥ २३७॥",
            "a": "17",
            "p": 1
        },
        {
            "i": "171238",
            "n": 238,
            "s": "दशत्रिकैः शतैर्वृतो यतीश्वरैः स सर्ववित् ।\nविपाटितात्मकौपिनादिसर्वमात्रकोऽभवत् ॥ २३८॥",
            "a": "17",
            "p": 1
        },
        {
            "i": "171239",
            "n": 239,
            "s": "वरात् स्वसम्भवादसौ न शापशक्तिमानभूत् ।\nततः समस्तभञ्जनोरुशक्तिमाप केशवम् ॥ २३९॥",
            "a": "17",
            "p": 1
        },
        {
            "i": "171240",
            "n": 240,
            "s": "स तान् समर्च्य माधवः प्रदाय चोरुमात्रकाः ।\nययौ च तैः समन्वितो वधाय साल्वपुत्रयोः ॥ २४०॥",
            "a": "17",
            "p": 1
        },
        {
            "i": "171241",
            "n": 241,
            "s": "तमत्रिजं हरात्मकं यतो हि वेद मागधः ।\nततोऽत्यजत् स्वशिष्यकौ निशम्य तत्प्रतीपकौ ॥ २४१॥",
            "a": "17",
            "p": 1
        },
        {
            "i": "171242",
            "n": 242,
            "s": "हरौ तु पुष्करं गते मुनीश्वरैः समर्चिते ।\nसमीयतुश्च तावुभावथात्र हंसडीभकौ ॥ २४२॥",
            "a": "17",
            "p": 1
        },
        {
            "i": "171243",
            "n": 243,
            "s": "स ब्रह्मदत्तनामकोऽत्र तत्पिताऽप्युपाययौ ।\nसमागतौ च भूतकौ शिवस्य यौ पुरस्सरौ ॥ २४३॥",
            "a": "17",
            "p": 1
        },
        {
            "i": "171244",
            "n": 244,
            "s": "विचक्रनामकोऽसुरः पुरा विरिञ्चतो वरम् ।\nअवध्यतामजेयतामवाप्य बाधते सुरान् ॥ २४४॥",
            "a": "17",
            "p": 1
        },
        {
            "i": "171245",
            "n": 245,
            "s": "स चाभवत् तयोः सखा सहायकाम्ययाऽऽगमत् ।\nहिडिम्बराक्षसोऽपि यः पुराऽऽप शङ्कराद् वरम् ॥ २४५॥",
            "a": "17",
            "p": 1
        },
        {
            "i": "171246",
            "n": 246,
            "s": "न जीयसे न वध्यसे कुतश्चनेति तोषितात् ।\nस चैतयोः सखाऽभवत् समाजगाम तत्र च ॥ २४६॥",
            "a": "17",
            "p": 1
        },
        {
            "i": "171247",
            "n": 247,
            "s": "अक्षोहिणीदशात्मकं बलं तयोर्बभूव ह ।\nविचक्रगं षडात्मकं तथैकमेव राक्षसम् ॥ २४७॥",
            "a": "17",
            "p": 1
        },
        {
            "i": "171248",
            "n": 248,
            "s": "द्विरष्टसेनया युतौ सहैकयैव तौ नृपौ ।\nसमीयतुर्युधे हरिं हरिश्च तौ ससार ह ॥ २४८॥",
            "a": "17",
            "p": 1
        },
        {
            "i": "171249",
            "n": 249,
            "s": "अथ द्वयोर्द्वयोरभूद् रणो भयानको महान् ।\nहरिर्विचक्रमेयिवान् बलश्च हंसमुद्धतम् ॥ २४९॥",
            "a": "17",
            "p": 1
        },
        {
            "i": "171250",
            "n": 250,
            "s": "तदाऽस्य चानुजं ययौ शिनिप्रवीर आयुधी ।\nगदश्च नामतोऽनुजो हरेः स रोहिणीसुतः ॥ २५०॥",
            "a": "17",
            "p": 1
        },
        {
            "i": "171251",
            "n": 251,
            "s": "पुरा स चण्डको गणो हरेर्निवेदिताशनः ।\nसमाह्वयद् रणाय वै तयोः स तातमेव हि ॥ २५१॥",
            "a": "17",
            "p": 1
        },
        {
            "i": "171252",
            "n": 252,
            "s": "अक्षोहिणीत्रयान्विताः समस्तयादवास्तदा ।\nत्रिलोचनानुगौ च तौ न्यवारयन् सराक्षसौ ॥ २५२॥",
            "a": "17",
            "p": 1
        },
        {
            "i": "171253",
            "n": 253,
            "s": "हरिर्विचक्रमोजसा महास्त्रशस्त्रवर्षिणम् ।\nविवाहनं निरायुधं क्षणाच्चकार सायकैः ॥ २५३॥",
            "a": "17",
            "p": 1
        },
        {
            "i": "171254",
            "n": 254,
            "s": "पुनश्च पादपान् गिरीन् प्रमुञ्चतोऽरिणाऽरिहा ।\nशिरो जहार देवता विनेदुरत्र हर्षिताः ॥ २५४॥",
            "a": "17",
            "p": 1
        },
        {
            "i": "171255",
            "n": 255,
            "s": "प्रसूनवर्षिभिः स्तुतश्चतुर्मुखादिभिः प्रभुः ।\nससार तौ हरानुगौ प्रभक्षकौ स सात्त्वताम् ॥ २५५॥",
            "a": "17",
            "p": 1
        },
        {
            "i": "171256",
            "n": 256,
            "s": "समस्तयादवान् रणे विधूय तौ जनार्दनम् ।\nउपेत्य चांसगौ हरेरदंशतां सुकर्णकौ ॥ २५६॥",
            "a": "17",
            "p": 1
        },
        {
            "i": "171257",
            "n": 257,
            "s": "स तौ भुजप्रवेगतो विधूय शङ्करालये ।\nन्यपातयद् बलार्णवोऽमितस्य किं तदुच्यते ॥ २५७॥",
            "a": "17",
            "p": 1
        },
        {
            "i": "171258",
            "n": 258,
            "s": "प्रभक्षयन्तमोजसा हिडिम्बमुद्धतं बलम् ।\nसहोग्रसेनको ययौ पिता हरेः शरान् क्षिपन् ॥ २५८॥",
            "a": "17",
            "p": 1
        },
        {
            "i": "171259",
            "n": 259,
            "s": "तयो रथौ सहायुधौ प्रभक्ष्य राक्षसो बली ।\nप्रगृह्य तावभाषत प्रयातमाशु मे मुखम् ॥ २५९॥",
            "a": "17",
            "p": 1
        },
        {
            "i": "171260",
            "n": 260,
            "s": "तदा गदावरायुधः सहैव हंसभूभृता ।\nप्रयुद्ध्यमान आययौ विहाय तं हलायुधः ॥ २६०॥",
            "a": "17",
            "p": 1
        },
        {
            "i": "171261",
            "n": 261,
            "s": "तमागतं समीक्ष्य तौ विहाय राक्षसाधिपः ।\nउपेत्य मुष्टिनाऽहनद् बलं स वक्षसि क्रुधा ॥ २६१॥",
            "a": "17",
            "p": 1
        },
        {
            "i": "171262",
            "n": 262,
            "s": "उभौ हि बाहुषाळिनावयुद्ध्यतां च मुष्टिभिः ।\nचिरं प्रयुद्ध्य तं बलोऽग्रहीत् स जङ्घयोर्विभुः ॥ २६२॥",
            "a": "17",
            "p": 1
        },
        {
            "i": "171263",
            "n": 263,
            "s": "अथैनमुद्धृतं बलाद् बलः स दूरमाक्षिपत् ।\nपपात पादयोजने स नाऽजगाम तं पुनः ॥ २६३॥",
            "a": "17",
            "p": 1
        },
        {
            "i": "171264",
            "n": 264,
            "s": "विहाय सैनिकांश्च तौ नृपौ ययौ वनाय सः ।\nनिहत्य तस्य राक्षसान् हलायुधो ननाद ह ॥ २६४॥",
            "a": "17",
            "p": 1
        },
        {
            "i": "171265",
            "n": 265,
            "s": "गदस्तु साल्वभूभृता वयोगतेन योधयन् ।\nविवाहनं निरायुधं चकार सोऽप्यपाद्रवत् ॥ २६५॥",
            "a": "17",
            "p": 1
        },
        {
            "i": "171266",
            "n": 266,
            "s": "सुतेन तस्य कन्यसा युयोध सात्यकी रथी ।\nवरास्त्रशस्त्रयोधिनौ विजह्रतुश्च तावुभौ ॥ २६६॥",
            "a": "17",
            "p": 1
        },
        {
            "i": "171267",
            "n": 267,
            "s": "चिरं प्रयुद्ध्य सात्यकिः स हंसकन्यसा बली ।\nशतं सपञ्चकं रणे चकर्त तस्य धन्वनाम् ॥ २६७॥",
            "a": "17",
            "p": 1
        },
        {
            "i": "171268",
            "n": 268,
            "s": "स खड्गचर्मभृद् रणेऽभ्ययात् सुतात्मजं शिनेः ।\nस चैनमभ्ययात् तथा वरासिचर्मभृद् विभीः ॥ २६८॥",
            "a": "17",
            "p": 1
        },
        {
            "i": "171269",
            "n": 269,
            "s": "द्विषोडशप्रभेदकं वरासियुद्धमश्रमौ ।\nप्रदर्श्य निर्विशेषकावुभौ व्यवस्थितौ चिरम् ॥ २६९॥",
            "a": "17",
            "p": 1
        },
        {
            "i": "171270",
            "n": 270,
            "s": "परस्परान्तरैषिणौ नचान्तरं व्यपश्यताम् ।\nततो विहाय सङ्गरं गतौ निरर्थकं त्विति ॥ २७०॥",
            "a": "17",
            "p": 1
        },
        {
            "i": "171271",
            "n": 271,
            "s": "ततः स हंससंयुतो जगाम योद्धुमच्युतम् ।\nक्षणेन तौ निरायुधौ चकार केशवः शरैः ॥ २७१॥",
            "a": "17",
            "p": 1
        },
        {
            "i": "171272",
            "n": 272,
            "s": "हतं च सैन्यमेतयोश्चतुर्थभागशेषितम् ।\nक्षणेन केशवेन तद्भयादपेयतुश्च तौ ॥ २७२॥",
            "a": "17",
            "p": 1
        },
        {
            "i": "171273",
            "n": 273,
            "s": "स पुष्करेक्षणस्तदा सुरैर्नुतोऽथ पुष्करे ।\nउवास तां निशां प्रभुः सयादवोऽमितप्रभः ॥ २७३॥",
            "a": "17",
            "p": 1
        },
        {
            "i": "171274",
            "n": 274,
            "s": "परे दिने जनार्दनो नृपात्मजौ प्रविद्रुतौ ।\nयमस्वसुस्तटे प्रभुः समाससाद पृष्ठतः ॥ २७४॥",
            "a": "17",
            "p": 1
        },
        {
            "i": "171275",
            "n": 275,
            "s": "स रौहिणेयसंयुतः समन्वितश्च सेनया ।\nस्वशिष्टसेनया वृतौ पलायिनाववारयत् ॥ २७५॥",
            "a": "17",
            "p": 1
        },
        {
            "i": "171276",
            "n": 276,
            "s": "निवृत्य तौ स्वसेनया शरोत्तमैर्ववर्षतुः ।\nसुकोपितौ समस्तशो यदूनवार्यपौरुषौ ॥ २७६॥",
            "a": "17",
            "p": 1
        },
        {
            "i": "171277",
            "n": 277,
            "s": "अथाऽससाद हंसको हलायुधं महाधनुः ।\nअनन्तरोऽस्य सात्यकिं गदं च सर्वसैनिकान् ॥ २७७॥",
            "a": "17",
            "p": 1
        },
        {
            "i": "171278",
            "n": 278,
            "s": "स सात्यकिं निरायुधं विवाहनं विवर्मकम् ।\nव्यधाद् गदं च तौ रणं विहाय हापजग्मतुः ॥ २७८॥",
            "a": "17",
            "p": 1
        },
        {
            "i": "171279",
            "n": 279,
            "s": "विधूय सैनिकांश्च स प्रगृह्य चापमाततम् ।\nहरिं जगाम चोन्नदन् महास्त्रशस्त्रवर्षणः ॥ २७९॥",
            "a": "17",
            "p": 1
        },
        {
            "i": "171280",
            "n": 280,
            "s": "तमाशु केशवोऽरिहा समस्तसाधनोज्झितम् ।\nक्षणाच्चकार सोऽप्यगाद् विसृज्य तं हलायुधम् ॥ २८०॥",
            "a": "17",
            "p": 1
        },
        {
            "i": "171281",
            "n": 281,
            "s": "हलायुधो निरायुधं विधाय हंसमोजसा ।\nविकृष्टचाप आगतं ददर्श तस्य चानुजम् ॥ २८१॥",
            "a": "17",
            "p": 1
        },
        {
            "i": "171282",
            "n": 282,
            "s": "स हंस आशु कार्मुकं पुनः प्रगृह्य तं बलम् ।\nयदाऽऽससाद केशवो न्यवारयत् तमोजसा ॥ २८२॥",
            "a": "17",
            "p": 1
        },
        {
            "i": "171283",
            "n": 283,
            "s": "शिनेः सुतात्मजोऽप्यसौ विहाय हंसकानुजम् ।\nरथान्तरं समास्थितो जगाम तातमस्य च ॥ २८३॥",
            "a": "17",
            "p": 1
        },
        {
            "i": "171284",
            "n": 284,
            "s": "वयोगतः पिता तयोर्युयोध तेन वृष्णिना ।\nशरं च कण्ठकूबरे व्यसर्जयत् स सात्यकेः ॥ २८४॥",
            "a": "17",
            "p": 1
        },
        {
            "i": "171285",
            "n": 285,
            "s": "स सात्यकिर्दृढाहतो जगाम मोहमाशु च ।\nसुलब्धसञ्ज्ञ उत्थितः समाददेऽर्द्धचन्द्रकम् ॥ २८५॥",
            "a": "17",
            "p": 1
        },
        {
            "i": "171286",
            "n": 286,
            "s": "स तेन तच्छिरो बली चकर्त शुक्लमूर्द्धजम् ।\nयदम्बयाऽभिकामितं पुरा पपात तत् क्षितौ ॥ २८६॥",
            "a": "17",
            "p": 1
        },
        {
            "i": "171287",
            "n": 287,
            "s": "नदंश्च सात्यकिर्हरेर्जगाम पार्श्वमुद्धतः ।\nबलोऽपि हंसकानुजं युयोध सेनया युतम् ॥ २८७॥",
            "a": "17",
            "p": 1
        },
        {
            "i": "171288",
            "n": 288,
            "s": "हरिस्तु हंसमुल्बणैः शरैः समर्दयन् बलम् ।\nजघान तस्य सर्वशो न कश्चिदत्र शेषितः ॥ २८८॥",
            "a": "17",
            "p": 1
        },
        {
            "i": "171289",
            "n": 289,
            "s": "स एक एव केशवं महास्त्रमुक् ससार ह ।\nनिवार्य तानि सर्वशो हरिर्निजास्त्रमाददे ॥ २८९॥",
            "a": "17",
            "p": 1
        },
        {
            "i": "171290",
            "n": 290,
            "s": "स वैष्णवास्त्रमुद्यतं निरीक्ष्य यानतो महीम् ।\nगतः पराद्रवद् भयात् पपात यामुनोदके ॥ २९०॥",
            "a": "17",
            "p": 1
        },
        {
            "i": "171291",
            "n": 291,
            "s": "वरास्त्रपाणिरीश्वरः पदाऽहनिच्छरस्यमुम् ।\nस मूर्छितो मुखेऽपतन्महाभुजङ्गमस्य ह ॥ २९१॥",
            "a": "17",
            "p": 1
        },
        {
            "i": "171292",
            "n": 292,
            "s": "स धार्तराष्ट्रकोदरे यथा तमोऽन्धमेयिवान् ।\nतथा सुदुःखसंयुतो वसन् मनोः परं म्रियेत् ॥ २९२॥",
            "a": "17",
            "p": 1
        },
        {
            "i": "171293",
            "n": 293,
            "s": "ततोऽन्धमेव तत् तमो हरेर्द्विडेति निश्चयात् ।\nतदाऽस्य चानुजोऽग्रजं विमार्गयन् जलेऽपतत् ॥ २९३॥",
            "a": "17",
            "p": 1
        },
        {
            "i": "171294",
            "n": 294,
            "s": "विहाय रोहिणीसुतं जले निमज्ज्य मार्गयन् ।\nअपश्यमान आत्मनो व्यपाटयच्च काकुदम् ॥ २९४॥",
            "a": "17",
            "p": 1
        },
        {
            "i": "171295",
            "n": 295,
            "s": "विहाय देहमुल्बणं तमोऽवतार्य चाग्रजम् ।\nप्रतीक्षमाण उल्बणं समत्ति तत् सुखेतरम् ॥ २९५॥",
            "a": "17",
            "p": 1
        },
        {
            "i": "171296",
            "n": 296,
            "s": "ततो हरिर्बलैर्युतो बलान्वितो मुनीश्वरैः ।\nसमं कुशस्थलीं ययौ स्तुतः कशङ्करादिभिः ॥ २९६॥",
            "a": "17",
            "p": 1
        },
        {
            "i": "171297",
            "n": 297,
            "s": "स्वकीयपादपल्लवाश्रयं जनं प्रहर्षयन् ।\nउवास नित्यसत्सुखार्णवो रमापतिर्गृहे ॥ २९७॥",
            "a": "17",
            "p": 1
        },
        {
            "i": "18101",
            "n": 1,
            "s": "औं ॥ यदा रामादवाप्तानि दिव्यास्त्राणि प्रपेदिरे ।\nद्रोणात् कुमारास्तेष्वासीत् सर्वेष्वप्यधिकोऽर्जुनः ॥ १॥",
            "a": "18",
            "p": 1
        },
        {
            "i": "18102",
            "n": 2,
            "s": "निजप्रतिभया जानन् सर्वास्त्राणि ततोऽधिकम् ।\nनास्त्रयुद्धं क्वचिद् भीमो मन्यते धर्ममञ्जसा ॥ २॥",
            "a": "18",
            "p": 1
        },
        {
            "i": "18103",
            "n": 3,
            "s": "नहि भागवतो धर्मो देवताभ्युपयाचनम् ।\nज्ञानभक्ती हरेस्तृप्तिं विना विष्णोरपि क्वचित् ॥ ३॥",
            "a": "18",
            "p": 1
        },
        {
            "i": "18104",
            "n": 4,
            "s": "नाऽकाङ्क्ष्यं किमुतान्येभ्यो ह्यस्त्रं काम्यफलप्रदम् ।\nशुद्धे भागवते धर्मे निरतो यद् वृकोदरः ॥ ४॥",
            "a": "18",
            "p": 1
        },
        {
            "i": "18105",
            "n": 5,
            "s": "न काम्यकर्मकृत् तस्मान्नायाचद् देवमानुषान् ।\nन हरिश्चार्थितस्तेन कदाचित् कामलिप्सया ॥ ५॥",
            "a": "18",
            "p": 1
        },
        {
            "i": "18106",
            "n": 6,
            "s": "भिक्षामटंश्च हुङ्कारात् करवद् वैश्यतोऽग्रहीत् ।\nनान्यदेवा नतास्तेन वासुदेवान्न पूजिताः ॥ ६॥",
            "a": "18",
            "p": 1
        },
        {
            "i": "18107",
            "n": 7,
            "s": "न प्रतीपं हरेः क्वापि स करोति कथञ्चन ।\nअनुपस्करिणो युद्धे नाभियाति ह्युपस्करी ।\nनापयाति युधः क्वापि न क्वचिच्छद्म चाऽचरेत् ॥ ७॥",
            "a": "18",
            "p": 1
        },
        {
            "i": "18108",
            "n": 8,
            "s": "नैवोर्ध्वदैहिकानुज्ञामवैष्णवकृतेऽकरोत् ।\nन करोति स्वयं नैषां प्रियमप्याचरेत् क्वचित् ॥ ८॥",
            "a": "18",
            "p": 1
        },
        {
            "i": "18109",
            "n": 9,
            "s": "सख्यं नावैष्णवैश्चक्रे प्रतीपं वैष्णवे नच ।\nपरोक्षेऽपि हरेर्निन्दाकृतो जिह्वां छिनत्ति च ॥ ९॥",
            "a": "18",
            "p": 1
        },
        {
            "i": "18110",
            "n": 10,
            "s": "प्रतीपकारिणो हन्ति विष्णोर्वैनानजीघनत् ।\nन संशयं कदाऽप्येष धर्मे ज्ञानेऽपि वाऽकरोत् ॥ १०॥",
            "a": "18",
            "p": 1
        },
        {
            "i": "18111",
            "n": 11,
            "s": "विद्योपजीवनं नैष चकाराऽपद्यपि क्वचित् ।\nअतो न धर्मनहुषौ प्रत्युवाच कथञ्चन ॥ ११॥",
            "a": "18",
            "p": 1
        },
        {
            "i": "18112",
            "n": 12,
            "s": "आज्ञयैव हरेर्द्रौणेरस्त्राण्यस्त्रैरशातयत् ।\nअदृश्योऽलम्बुसो भग्नो नान्यत्र तु कथञ्चन ॥ १२॥",
            "a": "18",
            "p": 1
        },
        {
            "i": "18113",
            "n": 13,
            "s": "नह्यस्त्रयुद्धे सदृशो द्रौणेरस्त्यर्जुनादृते ।\nसर्ववित्त्वं ततो भीमे प्रदर्शयितुमीश्वरः ।\nअदादाज्ञामस्त्रयुद्धे तथैवालम्बुसं प्रति ॥ १३॥",
            "a": "18",
            "p": 1
        },
        {
            "i": "18114",
            "n": 14,
            "s": "प्रत्यक्षीभूतदेवेषु बन्धुज्येष्ठेषु वा नतिम् ।\nमर्यादास्थितयेऽशासद् भगवान् पुरुषोत्तमः ॥ १४॥",
            "a": "18",
            "p": 1
        },
        {
            "i": "18115",
            "n": 15,
            "s": "तत्रापि विष्णुमेवासौ नमेन्नान्यं कथञ्चन ।\nआज्ञयैवास्त्रदेवांश्च प्रेरयामास नार्थनात् ॥ १५॥",
            "a": "18",
            "p": 1
        },
        {
            "i": "18116",
            "n": 16,
            "s": "अन्वेनमेव तद्धर्मे कृष्णैका संस्थिता सदा ।\nधृतराष्ट्रादपि वरं ततो नाऽत्मार्थमग्रहीत् ॥ १६॥",
            "a": "18",
            "p": 1
        },
        {
            "i": "18117",
            "n": 17,
            "s": "नाशपद् धार्तराष्ट्रांश्च महापद्यपि सा ततः ।\nन वाचा मनसा वाऽपि प्रतीपं केशवेऽचरत् ॥ १७॥",
            "a": "18",
            "p": 1
        },
        {
            "i": "18118",
            "n": 18,
            "s": "अन्ये भागवतत्वेऽपि खिन्नधर्माः क्वचित्क्वचित् ।\nस्यमन्तकार्थे रामोऽपि कृष्णस्य विमनाऽभवत् ॥ १८॥",
            "a": "18",
            "p": 1
        },
        {
            "i": "18119",
            "n": 19,
            "s": "अवमेनेऽर्जुनः कृष्णं विप्रस्य शिशुरक्षणे ।\nप्रद्युम्न उद्धवः साम्बोऽनिरुद्धाद्याश्च सर्वशः ॥ १९॥",
            "a": "18",
            "p": 1
        },
        {
            "i": "18120",
            "n": 20,
            "s": "हरेरिष्टं सुभद्रायाः फल्गुने दानमञ्जसा ।\nज्ञात्वाऽपि रुरुधुः सम्यक् सात्यकिः कृष्णसम्मितम् ॥ २०॥",
            "a": "18",
            "p": 1
        },
        {
            "i": "18121",
            "n": 21,
            "s": "कदाचिन्मन्यते पार्थं धर्मजोऽपि नरं हरिम् ।\nमत्वाऽबिभेज्जरासन्धवधे कृष्णमुदीरितुम् ॥ २१॥",
            "a": "18",
            "p": 1
        },
        {
            "i": "18122",
            "n": 22,
            "s": "बन्धनं शङ्कमानो हि कृष्णस्य विदुरोऽपितु ।\nकौरवेयसभामध्ये नावतारमरोचयत् ॥ २२॥",
            "a": "18",
            "p": 1
        },
        {
            "i": "18123",
            "n": 23,
            "s": "नकुलः करदानाय प्रेषयामास केशवे ।\nअवमेने हरेर्बुद्धिं सहदेवः कुलक्षयात् ॥ २३॥",
            "a": "18",
            "p": 1
        },
        {
            "i": "18124",
            "n": 24,
            "s": "देवकीवसुदेवाद्या मेनिरे मानुषं हरिम् ।\nभीष्मस्तु भार्गवं राममवमेने युयोध च ॥ २४॥",
            "a": "18",
            "p": 1
        },
        {
            "i": "18125",
            "n": 25,
            "s": "द्रोणकर्णद्रौणिकृपाः कृष्णाभावे मनो दधुः ।\nदेवाः शिवाद्या अपितु विरोधं चक्रिरे क्वचित् ॥ २५॥",
            "a": "18",
            "p": 1
        },
        {
            "i": "18126",
            "n": 26,
            "s": "ऋषिमानुषगन्धर्वा वक्तव्याः किमतः परम् ।\nजन्मजन्मान्तरेऽज्ञानादवजानन्ति यत् सदा ॥ २६॥",
            "a": "18",
            "p": 1
        },
        {
            "i": "18127",
            "n": 27,
            "s": "तस्मादेको वायुरेव धर्मे भागवते स्थिरः ।\nलक्ष्मीः सरस्वती चेति परशुक्लत्रयं श्रुतम् ॥ २७॥",
            "a": "18",
            "p": 1
        },
        {
            "i": "18128",
            "n": 28,
            "s": "सर्वमेतच्च कथितं तत्रतत्रामितात्मना ।\nव्यासेनैव पुराणेषु भारते च स्वसंविदा ॥ २८॥",
            "a": "18",
            "p": 1
        },
        {
            "i": "18129",
            "n": 29,
            "s": "यदा ते सर्वशस्त्रास्त्रवेदिनो राजपुत्रकाः ।\nबभूवू रङ्गमध्ये तान् भारद्वाजोऽप्यदर्शयत् ॥ २९॥",
            "a": "18",
            "p": 1
        },
        {
            "i": "18130",
            "n": 30,
            "s": "रक्तचन्दनसत्पुष्पवस्त्रशस्त्रगुळोदनैः ।\nसम्पूज्य भार्गवं राममनुजज्ञे कुमारकान् ॥ ३०॥",
            "a": "18",
            "p": 1
        },
        {
            "i": "18131",
            "n": 31,
            "s": "ते भीष्मद्रोणविदुरगान्धारीधृतराष्ट्रकान् ।\nसराजमण्डलान् नत्वा कुन्तीं चादर्शयञ्छ्रमम् ॥ ३१॥",
            "a": "18",
            "p": 1
        },
        {
            "i": "18132",
            "n": 32,
            "s": "सर्वैः प्रदर्शितेऽस्त्रे तु द्रोणादात्तमहास्त्रवित् ।\nद्रौणिरस्त्राण्यमेयानि दर्शयामास चाधिकम् ॥ ३२॥",
            "a": "18",
            "p": 1
        },
        {
            "i": "18133",
            "n": 33,
            "s": "ततोऽप्यतितरां पार्थो दिव्यास्त्राणि व्यदर्शयत् ।\nअविध्यन्माशके पादे पक्षिणः पक्ष्म एव च ।\nएवमादीनि चित्राणि बहून्येष व्यदर्शयत् ॥ ३३॥",
            "a": "18",
            "p": 1
        },
        {
            "i": "18134",
            "n": 34,
            "s": "तदैव कर्ण आगत्य रामोपात्तास्त्रसम्पदम् ।\nदर्शयन्नधिकः पार्थादभूद् राजन्यसंसदि ॥ ३४॥",
            "a": "18",
            "p": 1
        },
        {
            "i": "18135",
            "n": 35,
            "s": "कुन्ती निजं सुतं ज्ञात्वा लज्जया नावदच्च तम् ।\nपार्थोऽसहंस्तं युद्धायैवाऽह्वयामास संसदि ॥ ३५॥",
            "a": "18",
            "p": 1
        },
        {
            "i": "18136",
            "n": 36,
            "s": "रणायाक्षत्रियाह्वानं जानन् धर्मप्रतीपकम् ।\nभीमो निवार्य बीभत्सुं कर्णायादात् प्रतोदकम् ॥ ३६॥",
            "a": "18",
            "p": 1
        },
        {
            "i": "18137",
            "n": 37,
            "s": "अक्षत्रसंस्कारयुतो जातोऽपि क्षत्रिये कुले ।\nन क्षत्रियो हि भवति यथा व्रात्यो द्विजोत्तमः ॥ ३७॥",
            "a": "18",
            "p": 1
        },
        {
            "i": "18138",
            "n": 38,
            "s": "निरुत्तरे कृते कर्णे भीमेनैव सुयोधनः ।\nअभ्यषेचयदङ्गेषु राजानं पित्रनुज्ञया ।\nधृतराष्ट्रः पक्षपातात् पुत्रस्यानुवशोऽभवत् ॥ ३८॥",
            "a": "18",
            "p": 1
        },
        {
            "i": "18139",
            "n": 39,
            "s": "अभिषिक्ते तदा कर्णे प्रायादधिरथः पिता ।\nसर्वराजसदोमध्ये ववन्दे तं वृषा तदा ।\nतुतुषुः कर्मणा तस्य सन्तः सर्वे समागताः ॥ ३९॥",
            "a": "18",
            "p": 1
        },
        {
            "i": "18140",
            "n": 40,
            "s": "भीमदुर्योधनौ तत्र शिक्षासन्दर्शनच्छलात् ।\nसमादाय गदे गुर्वी संरम्भादभ्युदीयतुः ॥ ४०॥",
            "a": "18",
            "p": 1
        },
        {
            "i": "18141",
            "n": 41,
            "s": "देवासुरमनुष्यादि जगदेतच्चराचरम् ।\nसर्वं तदा द्विधा भूतं भीमदुर्योधनाश्रयात् ॥ ४१॥",
            "a": "18",
            "p": 1
        },
        {
            "i": "18142",
            "n": 42,
            "s": "देवा देवानुकूलाश्च भीममेव समाश्रिताः ।\nअसुरा आसुराश्चैव दुर्योधनसमाश्रयाः ।\nद्विधाभूता मानुषाश्च देवासुरविभेदतः ॥ ४२॥",
            "a": "18",
            "p": 1
        },
        {
            "i": "18143",
            "n": 43,
            "s": "जय भीम महाबाहो जय दुर्योधनेति च ।\nहुङ्कारांश्चैव भिट्कारांश्चक्रुर्देवासुरा अपि ॥ ४३॥",
            "a": "18",
            "p": 1
        },
        {
            "i": "18144",
            "n": 44,
            "s": "दृष्ट्वा जगत् सुसंरब्धं द्रोणोऽथ द्विजसत्तमः ।\nनेदं जगद् विनश्येत भीमदुर्योधनाश्रयात् ।\nइति पुत्रेण तौ वीरौ न्यवारयदरिन्दमौ ॥ ४४॥",
            "a": "18",
            "p": 1
        },
        {
            "i": "18145",
            "n": 45,
            "s": "स्वकीयायांस्वकीयायां योग्यतायां नतु क्वचित् ।\nयुवयोः सम इत्युक्त्वा द्रौणिरेतौ न्यवारयत् ।\nद्रोणाज्ञया वारितौ तौ ययतुः स्वंस्वमालयम् ॥ ४५॥",
            "a": "18",
            "p": 1
        },
        {
            "i": "18146",
            "n": 46,
            "s": "सुरासुरान् सुसंरब्धान् कालेन द्रक्ष्यथेति च ।\nब्रह्मा निवार्य ससुरो ययौ सेशः स्वमालयम् ॥ ४६॥",
            "a": "18",
            "p": 1
        },
        {
            "i": "18147",
            "n": 47,
            "s": "कर्णं हस्ते प्रगृह्यैव धार्तराष्ट्रो गृहं ययौ ।\nपार्थं हस्ते प्रगृह्यैव भीमः प्रायात् स्वमालयम् ॥ ४७॥",
            "a": "18",
            "p": 1
        },
        {
            "i": "18148",
            "n": 48,
            "s": "पार्थेन कर्णो हन्तव्य इत्यासीद् भीमनिश्चयः ।\nवैपरीत्येन तस्याऽसीद् दुर्योधनविनिश्चयः ।\nतदर्थं नीतिमतुलां चक्रतुस्तावुभावपि ॥ ४८॥",
            "a": "18",
            "p": 1
        },
        {
            "i": "18149",
            "n": 49,
            "s": "तथोत्कर्षे फल्गुनस्य यशसो निजयस्य च ।\nउद्योग आसीद् भीमस्य धार्तराष्ट्रस्य चान्यथा ॥ ४९॥",
            "a": "18",
            "p": 1
        },
        {
            "i": "18150",
            "n": 50,
            "s": "भीमार्थं केशवोऽन्ये च देवाः फल्गुनपक्षिणः ।\nआसन् यथैव रामाद्याः सङ्ग्रहेण हनूमतः ।\nसुराः सुग्रीवपक्षस्थाः पूर्वमासंस्तथैव हि ॥ ५०॥",
            "a": "18",
            "p": 1
        },
        {
            "i": "18151",
            "n": 51,
            "s": "तदर्थमेव भीमस्य ह्यनुजत्वं सुरेश्वरः ।\nआप पूर्वानुतापेन तेन भीमस्तथाऽकरोत् ॥ ५१॥",
            "a": "18",
            "p": 1
        },
        {
            "i": "18152",
            "n": 52,
            "s": "दुर्योधनार्थं कर्णस्य पक्षिणो दैत्यदानवाः ।\nआसुः सर्वे ग्लहावेतावासतुः कर्णफल्गुनौ ॥ ५२॥",
            "a": "18",
            "p": 1
        },
        {
            "i": "18153",
            "n": 53,
            "s": "अथ पृष्टो दक्षिणार्थं द्रोण आह कुमारकान् ।\nबद्ध्वा पाञ्चालराजानं दत्तेत्यूचुस्तथेति ते ॥ ५३॥",
            "a": "18",
            "p": 1
        },
        {
            "i": "18154",
            "n": 54,
            "s": "ते धार्तराष्ट्राः कर्णेन सहिताः पाण्डवा अपि ।\nययुर्द्रोणेन सहिताः पाञ्चालनगरं प्रति ॥ ५४॥",
            "a": "18",
            "p": 1
        },
        {
            "i": "18155",
            "n": 55,
            "s": "अथाऽह भीमः सामर्थ्यविवेकाभीप्सया गुरुम् ।\nगर्व एष कुमाराणामनिवार्यो द्विजोत्तम ।\nगच्छन्त्वेतेऽग्रतो नैषां वशगो द्रुपदो भवेत् ॥ ५५॥",
            "a": "18",
            "p": 1
        },
        {
            "i": "18156",
            "n": 56,
            "s": "निवृत्तेष्वकृतार्थेषु वयं बद्ध्वा रिपुं तव ।\nआनयाम न सन्देह इति तस्थौ ससोदरः ॥ ५६॥",
            "a": "18",
            "p": 1
        },
        {
            "i": "18157",
            "n": 57,
            "s": "सद्रोणकेषु पार्थेषु स्थितेष्वन्ये ससूतजाः ।\nययुरात्तप्रहरणाः पाञ्चालान्तःपुरं द्रुतम् ॥ ५७॥",
            "a": "18",
            "p": 1
        },
        {
            "i": "18158",
            "n": 58,
            "s": "कुमारान् ग्रहणेप्सूंस्तानुपयातानुदीक्ष्य सः ।\nअक्षोहिणीत्रितययुङ् निस्सृतो द्रुपदो गृहात् ॥ ५८॥",
            "a": "18",
            "p": 1
        },
        {
            "i": "18159",
            "n": 59,
            "s": "ते शरैरभिवर्षन्तः परिवार्य कुमारकान् ।\nअर्दयामासुरुद्द्वृत्तान् स्त्रियो बालाश्च सर्वशः ॥ ५९॥",
            "a": "18",
            "p": 1
        },
        {
            "i": "18160",
            "n": 60,
            "s": "हर्म्यसंस्थाः स्त्रियो बाला ग्रावभिर्मुसलैरपि ।\nअत्यर्थमर्दयामासुः कुमारान् सुसुखेधितान् ॥ ६०॥",
            "a": "18",
            "p": 1
        },
        {
            "i": "18161",
            "n": 61,
            "s": "द्रुपदस्य वरो ह्यस्ति सूर्यदत्तस्तपोबलात् ।\nआ योजनात् पुरमुप न त्वा जेष्यति कश्चन ॥ ६१॥",
            "a": "18",
            "p": 1
        },
        {
            "i": "18162",
            "n": 62,
            "s": "इति तेन वरेणैव सुखसंवर्द्धिताश्च ते ।\nभग्नाः कुमारा आवृत्य दुद्रुवुर्यत्र पाण्डवाः ॥ ६२॥",
            "a": "18",
            "p": 1
        },
        {
            "i": "18163",
            "n": 63,
            "s": "स्त्रीबालवृद्धसहितैः पाञ्चालैरप्यनुद्रुताः ।\nभीमार्जुनेति वाशन्तो ययुर्यत्र स्म पाण्डवाः ॥ ६३॥",
            "a": "18",
            "p": 1
        },
        {
            "i": "18164",
            "n": 64,
            "s": "तान् प्रभग्नान् समालोक्य भीमः प्रहरतां वरः ।\nआरुरोह रथं वीरः पुर आत्तशरासनः ॥ ६४॥",
            "a": "18",
            "p": 1
        },
        {
            "i": "18165",
            "n": 65,
            "s": "तमन्वयादिन्द्रसुतो यमौ तस्यैव चक्रयोः ।\nयुधिष्ठिरस्तु द्रोणेन सह तस्थौ निरीक्षकः ॥ ६५॥",
            "a": "18",
            "p": 1
        },
        {
            "i": "18166",
            "n": 66,
            "s": "आयान्तमग्रतो दृष्ट्वा भीममात्तशरासनम् ।\nदुद्रुवुः सर्वपाञ्चालाः विविशुः पुरमेव च ॥ ६६॥",
            "a": "18",
            "p": 1
        },
        {
            "i": "18167",
            "n": 67,
            "s": "द्रुपदस्त्वभ्ययाद् भीमं सपुत्रः सारसेनया ।\nचक्ररक्षौ तु तस्याऽस्तां युधामन्यूत्तमौजसौ ॥ ६७॥",
            "a": "18",
            "p": 1
        },
        {
            "i": "18168",
            "n": 68,
            "s": "धात्रर्यमावेशयुतौ विश्वावसुपरावसू ।\nसुतौ तस्य महावीर्यौ सत्यजित् पृष्ठतोऽभवत् ।\nस मित्रांशयुतो वीरश्चित्रसेनो महारथः ॥ ६८॥",
            "a": "18",
            "p": 1
        },
        {
            "i": "18169",
            "n": 69,
            "s": "अग्रतस्तु शिखण्ड्यागाद् रथोदारः शरान् क्षिपन् ।\nजनमेजयस्तमन्वेव पूर्वं चित्ररथो हि यः ।\nत्वष्टुरावेशसंयुक्तः स शरानभ्यवर्षत ॥ ६९॥",
            "a": "18",
            "p": 1
        },
        {
            "i": "18170",
            "n": 70,
            "s": "तावुभौ विरथौ कृत्वा विचापौ च विवर्मकौ ।\nभीमो जघान तां सेनां सवाजिरथकुञ्जराम् ॥ ७०॥",
            "a": "18",
            "p": 1
        },
        {
            "i": "18171",
            "n": 71,
            "s": "अथैनं शरवर्षेण युधामन्यूत्तमौजसौ ।\nअभीयतुस्तौ विरथौ चक्रे भीमो निरायुधौ ॥ ७१॥",
            "a": "18",
            "p": 1
        },
        {
            "i": "18172",
            "n": 72,
            "s": "हस्तप्राप्तं च पाञ्चालं नाग्रहीत् स वृकोदरः ।\nगुर्वर्थामर्जुनस्योर्वी प्रतिज्ञां कर्तुमप्यृताम् ।\nमानभङ्गाय कर्णस्य पार्थमेव न्ययोजयत् ॥ ७२॥",
            "a": "18",
            "p": 1
        },
        {
            "i": "18173",
            "n": 73,
            "s": "स शरान् क्षिपतस्तस्य पाञ्चालस्यार्जुनो द्रुतम् ।\nपुप्लुवे स्यन्दने चापं छित्वा तं चाग्रहीत् क्षणात् ।\nसिंहो मृगमिवाऽदाय स्वरथे चाभिपेतिवान् ॥ ७३॥",
            "a": "18",
            "p": 1
        },
        {
            "i": "18174",
            "n": 74,
            "s": "अथ प्रकुपितं सैन्यं फल्गुनं पर्यवारयत् ।\nजघान भीमस्तरसा तत् सैन्यं शरवृष्टिभिः ॥ ७४॥",
            "a": "18",
            "p": 1
        },
        {
            "i": "18175",
            "n": 75,
            "s": "अथ सत्यजिदभ्यागात् पार्थं मुञ्चञ्छरान् बहून् ।\nतमर्जुनः क्षणेनैव चक्रे विरथकार्मुकम् ॥ ७५॥",
            "a": "18",
            "p": 1
        },
        {
            "i": "18176",
            "n": 76,
            "s": "घ्नन्तं भीमं पुनः सैन्यमर्जुनः प्राह मा भवान् ।\nसेनामर्हति राज्ञोऽस्य वीर हन्तुमशेषतः ॥ ७६॥",
            "a": "18",
            "p": 1
        },
        {
            "i": "18177",
            "n": 77,
            "s": "सम्बन्धयोग्यस्तातस्य सखाऽयं न सुधार्मिकः ।\nनेष्याम एनमेवातो गुरोर्वचनगौरवात् ॥ ७७॥",
            "a": "18",
            "p": 1
        },
        {
            "i": "18178",
            "n": 78,
            "s": "स्नेहपाशं ततश्चक्रे बीभत्सौ द्रुपदोऽधिकम् ।\nततः सेनां विहायैव भीमो बीभत्सुमन्वयात् ॥ ७८॥",
            "a": "18",
            "p": 1
        },
        {
            "i": "18179",
            "n": 79,
            "s": "मुक्ता कथञ्चिद् भीमास्यात् सा सेना दुद्रुवे भयात् ।\nद्रुपदं स्थापयामासाथार्जुनो द्रोणसन्निधौ ॥ ७९॥",
            "a": "18",
            "p": 1
        },
        {
            "i": "18180",
            "n": 80,
            "s": "पप्रच्छैनं तदा द्रोणसख्यमस्त्युत नेति ह ।\nअस्तीदानीमिति प्राह द्रुपदोऽङ्गिरसां वरम् ॥ ८०॥",
            "a": "18",
            "p": 1
        },
        {
            "i": "18181",
            "n": 81,
            "s": "अथाऽह द्रुपदं द्रोणः सख्यमिच्छेऽक्षयं तव ।\nनह्यराज्ञा भवेत् सख्यं तवेतीदं कृतं मया ॥ ८१॥",
            "a": "18",
            "p": 1
        },
        {
            "i": "18182",
            "n": 82,
            "s": "न विप्रधर्मो यद् युद्धमतस्त्वं न मया धृतः ।\nशिष्यैरेतत् कारितं मे तव सख्यमभीप्सता ॥ ८२॥",
            "a": "18",
            "p": 1
        },
        {
            "i": "18183",
            "n": 83,
            "s": "अतः सख्यार्थमेवाद्य त्वद्राज्यार्द्धो हृतो मया ।\nगङ्गाया दक्षिणे कूले त्वं राजैवोत्तरे त्वहम् ।\nनह्यराजत्व एकस्य सख्यं स्यादावयोः सखे ॥ ८३॥",
            "a": "18",
            "p": 1
        },
        {
            "i": "18184",
            "n": 84,
            "s": "इत्युक्त्वोन्मुच्य तं द्रोणो राज्यार्द्धं गृह्य चामुतः ।\nययौ शिष्यैर्नागपुरं न्यवसत् सुखमत्र च ।\nब्राह्मण्यत्यागभीरुः स न गृह्णन् धनुरप्यसौ ॥ ८४॥",
            "a": "18",
            "p": 1
        },
        {
            "i": "18185",
            "n": 85,
            "s": "धार्तराष्ट्रैस्तु भीमस्य भयात् पादौ प्रणम्य च ।\nशरणार्थं याचितत्वात् सपुत्रो युयुधे परैः ।\nएवं हरीच्छयैवासौ क्षात्रं धर्ममुपेयिवान् ॥ ८५॥",
            "a": "18",
            "p": 1
        },
        {
            "i": "18186",
            "n": 86,
            "s": "द्रुपदस्तु दिवारात्रं तप्यमानः पराभवात् ।\nभीमार्जुनबलं दृष्ट्वा चेच्छन् पाण्डवसंश्रयम् ॥ ८६॥",
            "a": "18",
            "p": 1
        },
        {
            "i": "18187",
            "n": 87,
            "s": "सम्बन्धीत्यर्जुनवचश्चिकीर्षुः सत्यमेव च ।\nमार्दवं चार्जुने दृष्ट्वा सुतामैच्छत् तदर्थतः ।\nपुत्रं च द्रोणहन्तारमिच्छन् विप्रवरौ ययौ ॥ ८७॥",
            "a": "18",
            "p": 1
        },
        {
            "i": "18188",
            "n": 88,
            "s": "याजोपयाजावानीयाथार्बुदेन गवां नृपः ।\nचकारेष्टिं तु तद्भार्या द्विजाभ्यामत्र चाऽहुता ।\nद्रुपदात् सुतलब्ध्यर्थं साऽहङ्काराद् व्यळम्बयत् ॥ ८८॥",
            "a": "18",
            "p": 1
        },
        {
            "i": "18189",
            "n": 89,
            "s": "किमेतयेत्यवज्ञाय तावुभौ विप्रसत्तमौ ।\nअजुह्वतां तत् पुत्रार्थं पत्न्याः प्राश्यं हविस्तदा ॥ ८९॥",
            "a": "18",
            "p": 1
        },
        {
            "i": "18190",
            "n": 90,
            "s": "हुते हविषि मन्त्राभ्यां वैष्णवाभ्यां तदैव हि ।\nदीप्ताङ्गारनिभो वह्निः कुण्डमद्ध्यात् समुत्थितः ॥ ९०॥",
            "a": "18",
            "p": 1
        },
        {
            "i": "18191",
            "n": 91,
            "s": "किरीटी कुण्डली दीप्तौ हेममाली वरासिमान् ।\nरथेनाऽदित्यवर्णेन नदन् द्रुपदमाद्रवत् ॥ ९१॥",
            "a": "18",
            "p": 1
        },
        {
            "i": "18192",
            "n": 92,
            "s": "धृष्टत्वाद् द्योतनत्वाच्च धृष्टद्युम्न इतीरितः ।\nमुनिभिर्द्रुपदेनापि सर्ववेदार्थतत्त्ववित् ॥ ९२॥",
            "a": "18",
            "p": 1
        },
        {
            "i": "18193",
            "n": 93,
            "s": "अन्वेनं भारती साक्षाद् वेदिमद्ध्यात् समुत्थिता ।\nप्राणो हि भरतो नाम सर्वस्य भरणाच्छ्रुतः ॥ ९३॥",
            "a": "18",
            "p": 1
        },
        {
            "i": "18194",
            "n": 94,
            "s": "तद्भार्या भारती नाम वेदरूपा सरस्वती ।\nशंरूपमाश्रिता वायुं श्रीरित्येव च कीर्तिता ॥ ९४॥",
            "a": "18",
            "p": 1
        },
        {
            "i": "18195",
            "n": 95,
            "s": "आवेशयुक्ता शच्याश्च श्यामळायास्तथोषसः ।\nताश्चेन्द्रधर्मनासत्यसंश्रयाच्छ्रिय ईरिताः ॥ ९५॥",
            "a": "18",
            "p": 1
        },
        {
            "i": "18196",
            "n": 96,
            "s": "सा कृष्णा नामतश्चाऽसीदुत्कृष्टत्वाद्धि योषिताम् ।\nकृष्णा सा वर्णतश्चाऽसीदुत्कृष्टानन्दिनी च सा ॥ ९६॥",
            "a": "18",
            "p": 1
        },
        {
            "i": "18197",
            "n": 97,
            "s": "उत्पत्तितश्च सर्वज्ञा सर्वाभरणभूषिता ।\nसम्प्राप्तयौवनैवाऽसीदजरा लोकसुन्दरी ।\nउमांशयुक्ताऽतितरां सर्वलक्षणसंयुता ॥ ९७॥",
            "a": "18",
            "p": 1
        },
        {
            "i": "18198",
            "n": 98,
            "s": "पूर्वं ह्युमा च देव्यस्ताः कदाचिद् भर्तृभिर्युताः ।\nविलासं दर्शयामासुर्ब्रह्मणः पश्यतोऽधिकम् ॥ ९८॥",
            "a": "18",
            "p": 1
        },
        {
            "i": "18199",
            "n": 99,
            "s": "शशाप तास्तदा ब्रह्मा मानुषीं योनिमाप्स्यथ ।\nतत्रान्यगाश्च भवतेत्येवं शप्ताः सुराङ्गनाः ॥ ९९॥",
            "a": "18",
            "p": 1
        },
        {
            "i": "181100",
            "n": 100,
            "s": "विचार्य भारतीमेत्य सर्वमस्यै निवेद्य च ।\nसहस्रवत्सरं चैनां शुश्रूषित्वा बभाषिरे ॥ १००॥",
            "a": "18",
            "p": 1
        },
        {
            "i": "181101",
            "n": 101,
            "s": "देवि नो मानुषं प्राप्यमन्यगात्वं च सर्वथा ।\nतथाऽपि मारुतादन्यं न स्पृशेम कथञ्चन ॥ १०१॥",
            "a": "18",
            "p": 1
        },
        {
            "i": "181102",
            "n": 102,
            "s": "ब्रह्मणैव च शप्ताः स्म पूर्वं चान्यत्र लीलया ।\nएकदेहत्वमाप्यैनं यदा वञ्चयितुं गताः ॥ १०२॥",
            "a": "18",
            "p": 1
        },
        {
            "i": "181103",
            "n": 103,
            "s": "एकदेहा मानुषत्वमाप्स्यथ त्रिश उद्धताः ।\nत्रिशो मद्वञ्चनायेता इति तेनोदिता वयम् ॥ १०३॥",
            "a": "18",
            "p": 1
        },
        {
            "i": "181104",
            "n": 104,
            "s": "अतस्त्वयैकदेहत्वमिच्छामो देवि जन्मसु ।\nचतुर्ष्वपि यतोऽस्माकं शापद्वयनिमित्ततः ।\nचतुर्जन्म भवेद् भूमौ त्वां नान्यो मारुताद् व्रजेत् ॥ १०४॥",
            "a": "18",
            "p": 1
        },
        {
            "i": "181105",
            "n": 105,
            "s": "नियमोऽयं हरेर्यस्मादनादिर्नित्य एव च ।\nअतस्त्वयैकदेहान्नो नान्य आप्नोतिःमारुतात् ॥ १०५॥",
            "a": "18",
            "p": 1
        },
        {
            "i": "181106",
            "n": 106,
            "s": "इतीरिते तथेत्युक्त्वा पार्वत्यादियुतैव सा ।\nविप्रकन्याऽभवत् तत्र चतस्रः पार्वतीयुताः ।\nएकदेहस्थिताश्चक्रुर्गिरीशाय तपो महत् ॥ १०६॥",
            "a": "18",
            "p": 1
        },
        {
            "i": "181107",
            "n": 107,
            "s": "तद्देहस्था भारती तु रुद्रदेहस्थितं हरिम् ।\nतोषयामास तपसा कर्मैक्यार्थं धृतव्रता ॥ १०७॥",
            "a": "18",
            "p": 1
        },
        {
            "i": "181108",
            "n": 108,
            "s": "तस्यै स रुद्रदेहस्थो हरिः प्रादाद् वरं प्रभुः ।\nअनन्ततोषणं विष्णोः स्वभर्त्रा सह जन्मसु ॥ १०८॥",
            "a": "18",
            "p": 1
        },
        {
            "i": "181109",
            "n": 109,
            "s": "सर्वेष्वपीति चान्यासां ददौ शङ्कर एव च ।\nवरं स्वभर्तृसंयोगं मानुषेष्वपि जन्मसु ॥ १०९॥",
            "a": "18",
            "p": 1
        },
        {
            "i": "181110",
            "n": 110,
            "s": "ततस्तदैव देहं ता विसृज्य नळनन्दिनी ।\nबभूवुरिन्द्रसेनेति देहैक्येन सुसङ्गताः ॥ ११०॥",
            "a": "18",
            "p": 1
        },
        {
            "i": "181111",
            "n": 111,
            "s": "तदाऽऽसीन्मुद्गलो नाम मुनिस्तपसि संस्थितः ।\nचकमे पुत्रिकां ब्रह्मेत्यशृणोत् स कथान्तरे ॥ १११॥",
            "a": "18",
            "p": 1
        },
        {
            "i": "181112",
            "n": 112,
            "s": "अपाहसत् सोऽब्जयोनिं शशापैनं चतुर्मुखः ।\nभारत्याद्याः पञ्च देवीर्गच्छ मानिन्नभूतये ॥ ११२॥",
            "a": "18",
            "p": 1
        },
        {
            "i": "181113",
            "n": 113,
            "s": "इतीरितस्तं तपसा तोषयामास मुद्गलः ।\nशापानुग्रहमस्याथ चक्रे कञ्जसमुद्भवः ॥ ११३॥",
            "a": "18",
            "p": 1
        },
        {
            "i": "181114",
            "n": 114,
            "s": "न त्वं यास्यसि ता देवी मारुतस्त्वच्छरीरगः ।\nयास्यति त्वं सदा मूर्छां गतो नैव विबुद्ध्यसे ॥ ११४॥",
            "a": "18",
            "p": 1
        },
        {
            "i": "181115",
            "n": 115,
            "s": "नच पापं ततस्ते स्यादित्युक्ते चैनमाविशत् ।\nमारुतोऽथेन्द्रसेनां च गृहीत्वाऽथाभवद् गृही ॥ ११५॥",
            "a": "18",
            "p": 1
        },
        {
            "i": "181116",
            "n": 116,
            "s": "रेमे चे स तया सार्द्धं दीर्घकालं जगत्प्रभुः ।\nततो मुद्गलमुद्बोध्य ययौ च स्वं निकेतनम् ॥ ११६॥",
            "a": "18",
            "p": 1
        },
        {
            "i": "181117",
            "n": 117,
            "s": "ततो देशान्तरं गत्वा तपश्चक्रे स मुद्गलः ।\nसेन्द्रसेना वियुक्ताथ भर्त्रा चक्रे महत् तपः ॥ ११७॥",
            "a": "18",
            "p": 1
        },
        {
            "i": "181118",
            "n": 118,
            "s": "तद्देहगा भारती तु केशवं शङ्करे स्थितम् ।\nतोषयामास तपसा कर्मैक्यार्थं हि पूर्ववत् ।\nउमाद्या रौद्रमेवात्र तपश्चक्रुर्यथा पुरा ॥ ११८॥",
            "a": "18",
            "p": 1
        },
        {
            "i": "181119",
            "n": 119,
            "s": "प्रत्यक्षे च शिवे जाते तद्देहस्थे च केशवे ।\nपृथक्पृथक् स्वभर्त्राप्त्यै ताः पञ्चाप्येकदेहगाः ।\nप्रार्थयामासुरभवत् पञ्चकृत्वो वचो हि तत् ॥ ११९॥",
            "a": "18",
            "p": 1
        },
        {
            "i": "181120",
            "n": 120,
            "s": "शिवदेहस्थितो विष्णुर्भारत्यै तु ददौ पतिम् ।\nअन्यासां शिव एवाथ प्रददौ चतुरः पतीन् ॥ १२०॥",
            "a": "18",
            "p": 1
        },
        {
            "i": "181121",
            "n": 121,
            "s": "देव्यश्चतस्रस्तु तदा दत्तमात्रे वरेऽमुना ।\nदेवानामवतारार्थं पञ्च देव्यः स्म इत्यथ ।\nनाजानन्नेकदेहत्वाच्चिद्योगात् क्षीरनीरवत् ॥ १२१॥",
            "a": "18",
            "p": 1
        },
        {
            "i": "181122",
            "n": 122,
            "s": "ताः श्रुत्वा स्वपतिं देवि नचिरात् प्रप्स्यसीति च ।\nविष्णूक्तं शङ्करोक्तं च चत्वारः पतयः पृथक् ॥ १२२॥",
            "a": "18",
            "p": 1
        },
        {
            "i": "181123",
            "n": 123,
            "s": "भविष्यन्तीत्यथैकस्या मेनिरे पञ्चभर्तृताम् ।\nरुरुदुश्चैकदेहस्था एकैवाहमिति स्थिताः ॥ १२३॥",
            "a": "18",
            "p": 1
        },
        {
            "i": "181124",
            "n": 124,
            "s": "अथाभ्यागान्महेन्द्रोऽत्र सोऽब्रवीत् तां वरस्त्रियम् ।\nकिमर्थं रोदिषीत्येव साऽब्रवीद् वटुरूपिणम् ॥ १२४॥",
            "a": "18",
            "p": 1
        },
        {
            "i": "181125",
            "n": 125,
            "s": "शङ्करं दर्शयित्वैव पञ्चभर्तृत्वमेष मे ।\nवरार्थमर्थितः प्रादादिति तं शिव इत्यथ ॥ १२५॥",
            "a": "18",
            "p": 1
        },
        {
            "i": "181126",
            "n": 126,
            "s": "अजानन् शक्र आहोच्चैः किमेतद् भुवनत्रये ।\nमत्पालिते योषितं त्वं वृथा शपसि दुर्मते ॥ १२६॥",
            "a": "18",
            "p": 1
        },
        {
            "i": "181127",
            "n": 127,
            "s": "इतीरिते शिवः प्राह पत मानुष्यमाप्नुहि ।\nअस्याश्च भर्ता भवसि त्वामेवैषा वरिष्यति ॥ १२७॥",
            "a": "18",
            "p": 1
        },
        {
            "i": "181128",
            "n": 128,
            "s": "पश्यात्र मदवज्ञानात् पतितांस्त्वादृशान् सुरान् ।\nगिरेरधस्तादस्यैवेत्युक्तोऽसौ पाकशासनः ॥ १२८॥",
            "a": "18",
            "p": 1
        },
        {
            "i": "181129",
            "n": 129,
            "s": "उद्बबर्ह गिरिं तं तु ददर्शात्र च तान् सुरान् ।\nपूर्वेन्द्रान् मारुतवृषनासत्यांश्चतुरः स्थितान् ।\nमानुषेष्ववताराय मन्त्रं रहसि कुर्वतः ॥ १२९॥",
            "a": "18",
            "p": 1
        },
        {
            "i": "181130",
            "n": 130,
            "s": "ततो वरेण्यं वरदं विष्णुं प्राप्य स वासवः ।\nतत्प्रसादान्नरांशेन युक्तो भूमावजायत ॥ १३०॥",
            "a": "18",
            "p": 1
        },
        {
            "i": "181131",
            "n": 131,
            "s": "मदवज्ञानिमित्तेन पतिता इति तान् सुरान् ।\nमारुतादीन् मृषाऽवादीरिति ब्रह्मा शिवं तदा ॥ १३१॥",
            "a": "18",
            "p": 1
        },
        {
            "i": "181132",
            "n": 132,
            "s": "शशाप मानुषेषु त्वं क्षिप्रं जातः पराभवम् ।\nशक्रान्नरतनोर्यासि यस्मै त्वं तु मृषाऽवदः ॥ १३२॥",
            "a": "18",
            "p": 1
        },
        {
            "i": "181133",
            "n": 133,
            "s": "मच्छप्तानां च देवीनामविचार्य मया यतः ।\nपतियोगवरं प्रादा नावाप्स्यसि ततः प्रियाम् ॥ १३३॥",
            "a": "18",
            "p": 1
        },
        {
            "i": "181134",
            "n": 134,
            "s": "मानुषेषु ततः पश्चाद् भारतीदेहनिर्गताम् ।\nस्वलोके प्राप्स्यसि स्वार्थे वरोऽयं ते मृषा भवेत् ॥ १३४॥",
            "a": "18",
            "p": 1
        },
        {
            "i": "181135",
            "n": 135,
            "s": "एषा सा द्रौपदी नाम पञ्चदेवीतनुर्भवेत् ।\nमृषा वाग् येषु ते प्रोक्ता मारुताद्यास्तु तेऽखिलाः ॥ १३५॥",
            "a": "18",
            "p": 1
        },
        {
            "i": "181136",
            "n": 136,
            "s": "तासां पतित्वमाप्स्यन्ति भारत्यैव तु पार्वती ।\nसंयुक्ता व्यवहारेषु प्रवर्तेत नचान्यथा ॥ १३६॥",
            "a": "18",
            "p": 1
        },
        {
            "i": "181137",
            "n": 137,
            "s": "एते हि मारुताद्यास्ते देवकार्यार्थगौरवात् ।\nजाता इति श्रुतिस्तत्र नावज्ञा तेऽत्र कारणम् ।\nदीर्घकालं मनुष्येषु ततस्त्वं स्थितिमाप्स्यसि ॥ १३७॥",
            "a": "18",
            "p": 1
        },
        {
            "i": "181138",
            "n": 138,
            "s": "इत्युक्त्वा प्रययौ ब्रह्मा सोऽश्वत्थामा शिवोऽभवत् ।\nपञ्चदेवीतनुस्त्वेषा द्रौपदी नाम चाभवत् ॥ १३८॥",
            "a": "18",
            "p": 1
        },
        {
            "i": "181139",
            "n": 139,
            "s": "वेदेषु सपुराणेषु भारते चावगम्यते ।\nउक्तोऽर्थः सर्व एवायं तथा पूर्वोदिताश्च ये ॥ १३९॥",
            "a": "18",
            "p": 1
        },
        {
            "i": "181140",
            "n": 140,
            "s": "मुमुदुः सर्वपाञ्चाला जातयोः सुतयोस्तयोः ।\nमानुषान्नोपभोगेन संसर्गान्मानुषेषु च ॥ १४०॥",
            "a": "18",
            "p": 1
        },
        {
            "i": "181141",
            "n": 141,
            "s": "मनुष्यपुत्रतायाश्च भावो मानुष एतयोः ।\nअभून्नातितरामासीत् तदयोनित्वहेतुतः ॥ १४१॥",
            "a": "18",
            "p": 1
        },
        {
            "i": "181142",
            "n": 142,
            "s": "याजोपयाजौ तावेव दयिता द्रुपदस्य सा ।\nमातृस्नेहार्थमनयोर्ययाचे ददतुश्च तौ ॥ १४२॥",
            "a": "18",
            "p": 1
        },
        {
            "i": "181143",
            "n": 143,
            "s": "जातमात्मनिहन्तारं भारद्वाजो निशम्य तम् ।\nयशोर्थमस्त्राणि ददावग्रहीत् सोऽपि लोभतः ।\nरामास्त्राणां दुर्लभत्वात् त्रिदशेष्वपि वीर्यवान् ॥ १४३॥",
            "a": "18",
            "p": 1
        },
        {
            "i": "181144",
            "n": 144,
            "s": "भीमार्जुनाभ्यां बद्धं तं श्रुत्वा पाञ्चालभूपतिम् ।\nप्राहिणोत् कृतवर्माणं पाण्डवानां जनार्दनः ।\nपाण्डवेष्वतुलां प्रीतिं लोके ख्यापयितुं प्रभुः ॥ १४४॥",
            "a": "18",
            "p": 1
        },
        {
            "i": "181145",
            "n": 145,
            "s": "स मान्य पाण्डवान् सोऽपि शूरानुजसुतासुतः ।\nतैर्मानितः कृष्णभक्त्या भ्रातृत्वाच्च हरिं ययौ ॥ १४५॥",
            "a": "18",
            "p": 1
        },
        {
            "i": "181146",
            "n": 146,
            "s": "ततः प्रभृति सन्त्यज्य देवपक्षा जरासुतम् ।\nपाण्डवानाश्रिता भूपा ज्ञात्वा भैमार्जुनं बलम् ॥ १४६॥",
            "a": "18",
            "p": 1
        },
        {
            "i": "181147",
            "n": 147,
            "s": "विशेषतश्च कृष्णस्य विज्ञाय स्नेहमेषु हि ।\nपराजिताश्च बहुशः कृष्णेनाचिन्त्यकर्मणा ॥ १४७॥",
            "a": "18",
            "p": 1
        },
        {
            "i": "181148",
            "n": 148,
            "s": "प्रतापाद्ध्येव ते पूर्वं जरासन्धवशं गताः ।\nन स्नेहात् तद् बलं ज्ञात्वा पार्थानां केशवस्य च ॥ १४८॥",
            "a": "18",
            "p": 1
        },
        {
            "i": "181149",
            "n": 149,
            "s": "जन्मान्तराभ्यासवशात् स्निग्धाः कृष्णे च पाण्डुषु ।\nजरासन्धभयं त्यक्त्वा तानेव च समाश्रिताः ॥ १४९॥",
            "a": "18",
            "p": 1
        },
        {
            "i": "181150",
            "n": 150,
            "s": "अपि तं बहुशः कृष्णविजितं नैव तत्यजुः ।\nआसुराः पूर्वसंस्कारात् संस्कारो बलवान् यतः ॥ १५०॥",
            "a": "18",
            "p": 1
        },
        {
            "i": "181151",
            "n": 151,
            "s": "देवा हि कारणादन्यानाश्रयन्तोऽपि नाऽन्तरम् ।\nस्नेहं त्यजन्ति दैवेषु तथाऽन्येऽन्येष्वपि स्फुटम् ॥ १५१॥",
            "a": "18",
            "p": 1
        },
        {
            "i": "181152",
            "n": 152,
            "s": "धृतराष्ट्रो बलं ज्ञात्वा बहुशो भीमपार्थयोः ।\nदैवत्वाच्च स्वभावेन ज्येष्ठत्वाद् धर्मजस्य च ।\nसुप्रीत एव तं चक्रे यौवराज्याभिषेकिणम् ॥ १५२॥",
            "a": "18",
            "p": 1
        },
        {
            "i": "181153",
            "n": 153,
            "s": "भीमार्जुनावथो जित्वा सर्वदिक्षु च भूपतीन् ।\nचक्रतुः करदान् सर्वान् धृतराष्ट्रस्य दुर्जयौ ॥ १५३॥",
            "a": "18",
            "p": 1
        },
        {
            "i": "181154",
            "n": 154,
            "s": "तयोः प्रीतोऽभवत् सोऽपि पौरजानपदास्तथा ।\nभीष्मद्रोणमुखाः सर्वेऽप्यतिमानुषकर्मणा ॥ १५४॥",
            "a": "18",
            "p": 1
        },
        {
            "i": "19101",
            "n": 1,
            "s": "औं ॥ एवं शुभोच्चगुणवत्सु जनार्दनेन युक्तेषु पाण्डुषु चरत्स्वधिकं शुभानि ।\nनास्तिक्यनीतिमखिलां गुरुदेवतादिसत्स्वञ्जसैव जगृहुर्धृतराष्ट्रपुत्राः ॥ १॥",
            "a": "19",
            "p": 1
        },
        {
            "i": "19102",
            "n": 2,
            "s": "नाम्ना कणिङ्क इति चासुरको द्विजोऽभूच्छिष्यः सुरेतरगुरोः शकुनेर्गुरुः सः ।\nनीतिं स कुत्सिततमां धृतराष्ट्रपुत्रेष्वाधाद् रहो वचनतः शकुनेः समस्ताम् ॥ २॥",
            "a": "19",
            "p": 1
        },
        {
            "i": "19103",
            "n": 3,
            "s": "छद्मैव यत्र परमं न सुराश्च पूज्याः स्वार्थेन वञ्चनकृते जगतोऽखिलं च ।\nधर्मादि कार्यमपि यस्य महोपाधिः स्याच्छ्रेष्ठः स एव निखिलासुरदैत्यसङ्घात् ॥ ३॥",
            "a": "19",
            "p": 1
        },
        {
            "i": "19104",
            "n": 4,
            "s": "इत्यादि कुत्सिततमां जगृहुः स्म विद्यामज्ञात एव धृतराष्ट्रमुखैः समस्तैः ।\nतेषां स्वभावबलतो रुचिता च सैव विस्तारिता च निजबुद्धिबलादतोऽपि ॥ ४॥",
            "a": "19",
            "p": 1
        },
        {
            "i": "19105",
            "n": 5,
            "s": "सम्पूर्णदुर्मतिरथो धृतराष्ट्रसूनुस्तातप्यमानहृदयो निखिलान्यहानि ।\nदृष्ट्वा श्रियं परमिकां विजयं च पार्थेष्वाहेदमेत्य पितरं सह सौबलेन ॥ ५॥",
            "a": "19",
            "p": 1
        },
        {
            "i": "19106",
            "n": 6,
            "s": "ज्येष्ठस्य तेऽपि हि वयं हृदयप्रजाता नार्हत्वमेव गमिता भवतैव राज्ये ।\nभ्रातुः कनीयस उतापि हि दारजाता अन्यैश्च राज्यपदवीं भवतैव नीताः ॥ ६॥",
            "a": "19",
            "p": 1
        },
        {
            "i": "19107",
            "n": 7,
            "s": "राज्यं महच्च समवाप्स्यति धर्मसूनुस्त्वत्तोऽथवाऽनुजबलात् प्रसभं वयं तु ।\nदासा भवेम निजतन्तुभिरेव साकं कुन्तीसुतस्य परतोऽपि तदन्वयस्य ॥ ७॥",
            "a": "19",
            "p": 1
        },
        {
            "i": "19108",
            "n": 8,
            "s": "नाऽत्मार्थमस्ति मम दुःखमथातिशुद्धलोकप्रसिद्धयशसस्तव कीर्तिनाशः ।\nअस्मन्निमित्त इति दुःखमतो हि सर्वेऽपीच्छाम मर्तुमथ नः कुरु चाप्यनुज्ञाम् ॥ ८॥",
            "a": "19",
            "p": 1
        },
        {
            "i": "19109",
            "n": 9,
            "s": "एवं स्वपुत्रवचनं स निशम्य राजा प्रोवाच नानुगुणमेतदहो मनस्ते ।\nको नाम पाण्डुतनयेषु गुणोत्तमेषु प्रीतिं न याति निजवीर्यभवोच्चयेषु ॥ ९॥",
            "a": "19",
            "p": 1
        },
        {
            "i": "19110",
            "n": 10,
            "s": "ते हि स्वबाहुबलतोऽखिलभूपभूतिं मय्याकृषन्ति नच वः प्रतिषेधकास्ते ।\nतस्माच्छमं व्रज शुभाय कुलस्य तात क्षेमाय नो भवति वो बलवद्विरोधः ॥ १०॥",
            "a": "19",
            "p": 1
        },
        {
            "i": "19111",
            "n": 11,
            "s": "एवं ब्रुवत्यपि नृपे पुनराह पाप आश्रित्य सौबलमतं यदि नैव पार्थान् ।\nअन्यत्र यापयसि नागपुरात् परेतान् दृष्ट्वाऽखिलानपि हि नो मुदमेहि पार्थैः ॥ ११॥",
            "a": "19",
            "p": 1
        },
        {
            "i": "19112",
            "n": 12,
            "s": "एवं निशम्य गदितं सुतहार्दपाशैराकृष्यताऽशु स नृपोऽरिधरेच्छयैव ।\nप्रोवाच पुत्रमपि ते बलिनो न पार्थाः शक्याः पुरात् तनय यापयितुं कथञ्चित् ॥ १२॥",
            "a": "19",
            "p": 1
        },
        {
            "i": "19113",
            "n": 13,
            "s": "इत्युक्त आह पितरं शकुनिं निरीक्ष्य सृष्टो मया विधिरिहाद्य शृणुष्व तं च ।\nआसंस्त्रयोदश समा नगरं प्रविष्टेष्वेतेषु तावदयमेव विधिर्मयेष्टः ॥ १३॥",
            "a": "19",
            "p": 1
        },
        {
            "i": "19114",
            "n": 14,
            "s": "द्रौणेर्हि नास्ति सदृशो बलवान् प्रतापी सोऽयं मया बहुविधैः परमैरुपायैः ।\nनीतो वशं वशगतोऽस्य च मातुलेन साकं पिता तमनु चैष नदीप्रसूतः ॥ १४॥",
            "a": "19",
            "p": 1
        },
        {
            "i": "19115",
            "n": 15,
            "s": "एवं हि सैनिकगणा अपि दानमानैः प्रायो वशं मम गता अपि चैष कर्णः ।\nअस्त्रे बलेऽप्यधिक एव सुरेन्द्रसूनोर्जेष्ये च मन्त्रबलतस्त्वहमेव भीमम् ॥ १५॥",
            "a": "19",
            "p": 1
        },
        {
            "i": "19116",
            "n": 16,
            "s": "त्रिंशच्छतं परमकाः सुरदुर्लभाश्च दुर्वाससो हि मनवोऽद्य मया गृहीताः ।\nअन्यत्र ते प्रविहिता नहि वीर्यवन्तः स्युर्भीम इत्यहममून् न नियोजयामि ॥ १६॥",
            "a": "19",
            "p": 1
        },
        {
            "i": "19117",
            "n": 17,
            "s": "ते वीर्यदा विजयदा अपि वह्निवारिस्तम्भादिदाः सकलदेवनिकायरोधाः ।\nवृष्ट्याद्यभीप्सितसमस्तकरा अमूभिर्जेष्यामि भीमममुमेकमयातयामैः ॥ १७॥",
            "a": "19",
            "p": 1
        },
        {
            "i": "19118",
            "n": 18,
            "s": "सौहार्दमेषु यदिवाऽतितरां करोषि तत्रापि नैव हि मया क्रियते विरोधः ।\nवत्स्यन्तु वारणवते भवतु स्म राष्ट्रं तेषां तदेव मम नागपुरं त्वदर्थे ॥ १८॥",
            "a": "19",
            "p": 1
        },
        {
            "i": "19119",
            "n": 19,
            "s": "एवं स्वपुत्रपरिपालनतो यशस्ते भूयाद् विनश्यति परप्रसवातिपुष्टौ ।\nजाते बले तव विरोधकृतश्च ते स्युः स्वार्थं हि तावदनुयान्त्यपि केवलं त्वाम् ॥ १९॥",
            "a": "19",
            "p": 1
        },
        {
            "i": "19120",
            "n": 20,
            "s": "क्षत्तैक एव सततं परिपोषकोऽलं तेषां मम द्विडथ मन्त्रबलादमुष्य ।\nपौराश्च जानपदकाः सततं द्विषन्ति मां तेष्वतीव दृढसौहृदचेतसश्च ॥ २०॥",
            "a": "19",
            "p": 1
        },
        {
            "i": "19121",
            "n": 21,
            "s": "ते तेषु दूरगमितेषु निराश्रयत्वान्मामेव दुर्बलतया परितः श्रयन्ते ।\nभीष्मादयश्च नहि तन्निकटे विरोधं कुर्युर्विनश्यति गतेषु हि सौहृदं तत् ॥ २१॥",
            "a": "19",
            "p": 1
        },
        {
            "i": "19122",
            "n": 22,
            "s": "भेदः कुलस्य भविता कुलनाशहेतुरस्माभिरेषु सहितेषु पुरे वसत्सु ।\nतस्मादुपायबलतः प्रतियातनीयास्ते वारणावतमितो विहितोऽप्युपायः ॥ २२॥",
            "a": "19",
            "p": 1
        },
        {
            "i": "19123",
            "n": 23,
            "s": "विष्णुर्जयन्त इति शम्भुसहाय आस्ते देवोत्सवश्च सुमहान् भविताऽत्र सुष्ठु ।\nभक्ताश्च ते हि नितरामरिशङ्खपाणौ त्वच्चोदिताः समुपयान्ति तमुत्सवं द्राक् ॥ २३॥",
            "a": "19",
            "p": 1
        },
        {
            "i": "19124",
            "n": 24,
            "s": "अज्ञाप्य मत्पुरुषतां पुरुषैर्मदीयैर्मध्यस्थवद् बहुगुणा उदिताश्च तत्र ।\nतेषां पुरोऽत्र गमनाभिरुचिश्च जाता द्रष्टुं पुरं बहुगुणं ननु पाण्डवानाम् ॥ २४॥",
            "a": "19",
            "p": 1
        },
        {
            "i": "19125",
            "n": 25,
            "s": "इत्युक्तवत्यथ सुते स तथेत्युवाच प्राप्तेषु पाण्डुतनयेषु तथैव चोचे ।\nज्ञात्वैव तेऽपि नृपतेर्हृदयं समस्तं जग्मुः पितेति पृथया सह नीतिहेतोः ॥ २५॥",
            "a": "19",
            "p": 1
        },
        {
            "i": "19126",
            "n": 26,
            "s": "भीमस्तदा ह भविताऽत्र हि भैक्षचार इत्येव सम्यगनुविद्य निजं न कर्म ।\nत्याज्यं त्विति प्रतिजगाद निजाग्रजाय यामो वयं नतु गृहात् स हि नः स्वधर्मः ॥ २६॥",
            "a": "19",
            "p": 1
        },
        {
            "i": "19127",
            "n": 27,
            "s": "निष्काळयन्ति यदि नो निजधर्मसंस्थान् योत्स्यामहेऽत्र नहि दस्युवधोऽप्यधर्मः ।\nइत्यूचिवांसममुमाह च धर्मसूनुः कीर्तिर्विनश्यति हि नो गुरुभिर्विरोधे ॥ २७॥",
            "a": "19",
            "p": 1
        },
        {
            "i": "19128",
            "n": 28,
            "s": "इत्युक्तवाक्यममुमग्रजमन्वगात् स भीमः प्रदर्श्य निजधर्ममथानुवृत्त्यै ।\nदोषो भवेदुभयतो यत एव तेन वाच्यः स्वधर्म उत न स्थितिरत्र कार्या ॥ २८॥",
            "a": "19",
            "p": 1
        },
        {
            "i": "19129",
            "n": 29,
            "s": "कीर्त्यर्थमेव निजधर्मपरिप्रहाणे प्राप्तेऽग्रजस्य वचनात् प्रविहातुमेव ।\nभीमस्य दोषमुभयं प्रतिहन्तुमीशो ज्येष्ठं चकार हरिरत्र सुतं वृषस्य ॥ २९॥",
            "a": "19",
            "p": 1
        },
        {
            "i": "19130",
            "n": 30,
            "s": "हन्तव्यतामुपगतेषु सुयोधनादिष्वन्योपधान्नहि भवेन्निजधर्म एव ।\nपूर्वं वधे नहि समस्तश एव दोषास्तेषां प्रयान्ति विवृतिं च तदर्थतोऽपि ॥ ३०॥",
            "a": "19",
            "p": 1
        },
        {
            "i": "19131",
            "n": 31,
            "s": "क्षत्ताऽथ चाऽह सुवचोऽन्त्यजभाषयैव धर्मात्मजं विषहुताशभयात् प्रतीताः ।\nआध्वं त्विति स्म स तथेति वचोऽप्युदीर्य प्रायाच्च वारणवतं पृथयाऽनुजैश्च ॥ ३१॥",
            "a": "19",
            "p": 1
        },
        {
            "i": "19132",
            "n": 32,
            "s": "तान् हन्तुमेव च तदा धृतराष्ट्रसूनुर्लाक्षागृहं सपदि काञ्चनरत्नगूढम् ।\nकृत्वाऽभ्ययातयदमुत्र हि विष्णुपद्या स्वामात्यमेव च पुरोचननामधेयम् ॥ ३२॥",
            "a": "19",
            "p": 1
        },
        {
            "i": "19133",
            "n": 33,
            "s": "पूर्वं प्रहस्त इति यस्त्वभवत् सुपापः सोऽभ्येत्य पाण्डुतनयानभवच्च मन्त्री ।\nदुर्योधनं प्रतिविहाय भवत्सकाशमायात इत्यवददेषु स कूटवाक्यम् ॥ ३३॥",
            "a": "19",
            "p": 1
        },
        {
            "i": "19134",
            "n": 34,
            "s": "दिव्यं गृहं च भवतां हि मयोपनीतं प्रीत्यैव पापमनुयातुमहं न शक्तः ।\nयुष्मासु धर्मधृतिमत्सु सदा निवत्स्य इत्यूचिवांसममुमाहुरहो सुभद्रम् ॥ ३४॥",
            "a": "19",
            "p": 1
        },
        {
            "i": "19135",
            "n": 35,
            "s": "दृष्ट्वैव जातुषगृहं वसया समेतं तद्गन्धतो वृषसुतः पवमानजातम् ।\nतं चातिपापमवदत् सुमुखैष पापो हन्तुं न इच्छति सदा भव च प्रतीतः ॥ ३५॥",
            "a": "19",
            "p": 1
        },
        {
            "i": "19136",
            "n": 36,
            "s": "क्षत्ताऽथ नीतिबलतोऽखिललोकवृत्तं जानन् स्वचारमुखतः खनकाय चोचे ।\nउक्त्वैव धर्मतनयाय मदीयवाक्यं पूर्वोक्तमाशु कुरु तत्र बिलं सुदूरम् ॥ ३६॥",
            "a": "19",
            "p": 1
        },
        {
            "i": "19137",
            "n": 37,
            "s": "चक्रे स चैवमथ वर्त्म वृतिच्छलेन द्वारं च तस्य स पिधाय ययौ गृहं स्वम् ।\nभीमः पुरोचन उभावपि तौ वधाय च्छिद्रार्थिनौ मिथ उतोषतुरब्दकार्द्धम् ॥ ३७॥",
            "a": "19",
            "p": 1
        },
        {
            "i": "19138",
            "n": 38,
            "s": "तस्याग्रजा च सहिता सुतपञ्चकेन तत्राऽगमत् तदनु मारुतिरेष कालः ।\nइत्थं विचिन्त्य स निशाम्य च तान् प्रसुप्तान् भ्रात्Qंश्च मातरमथाऽशु बिले न्यधात् प्राक् ॥ ३८॥",
            "a": "19",
            "p": 1
        },
        {
            "i": "19139",
            "n": 39,
            "s": "तं भागिनेयसहितं भगिनीं च तस्य पापां ददाह सगृहां पवमानसूनुः ।\nसाऽप्यागता हि गरळेन निहन्तुमेतान् भीमस्य पूर्वभुजितो न शशाक चैतत् ॥ ३९॥",
            "a": "19",
            "p": 1
        },
        {
            "i": "19140",
            "n": 40,
            "s": "तप्तं तया ससुतया च तपो नितान्तं स्यां सूनुभिः सह बलाददितिस्तथाऽब्दात् ।\nतस्या अदाच्च गिरिशो यदि पुत्रकैस्त्वं युक्ता न यासि मृतिमेष वरस्तवेति ॥ ४०॥",
            "a": "19",
            "p": 1
        },
        {
            "i": "19141",
            "n": 41,
            "s": "जानन्निदं सकलमेव स भीमसेनो हत्वा सुतैः सह कुबुद्धिमिमां हि तं च ।\nभ्रात्Qंश्च मातरमुदूह्य ययौ बिलात् स निर्गत्य भीतिवशतोऽबलतां प्रयातान् ॥ ४१॥",
            "a": "19",
            "p": 1
        },
        {
            "i": "19142",
            "n": 42,
            "s": "ज्ञात्वा पुरोचनवधं यदि भीष्ममुख्यैर्वैचित्रवीर्यतनया अभियोधयेयुः ।\nकिं नो भवेदिति भयं समुहद् विवेश भीमं त्वृते च तनयान् सकलान् पृथायाः ॥ ४२॥",
            "a": "19",
            "p": 1
        },
        {
            "i": "19143",
            "n": 43,
            "s": "भीमोऽभयोऽपि गुरुभिः स्वमुखेन युद्धमप्रीयमाण उत धर्मजवाक्यहेतोः ।\nऊह्यैव तानपि ययौ द्युनदीं च तीर्त्वा क्षत्त्राऽतिसृष्टमधिरुह्य जलप्रयाणम् ॥ ४३॥",
            "a": "19",
            "p": 1
        },
        {
            "i": "19144",
            "n": 44,
            "s": "विश्वासिता विदुरपूर्ववचोभिरेव दाशोदिताभिरधिरुह्य च भीमपृष्ठम् ।\nसर्वे ययुर्वनमथाभ्युदिते च सूर्ये दृष्ट्वैव सप्त मृतकानरुदंश्च पौराः ॥ ४४॥",
            "a": "19",
            "p": 1
        },
        {
            "i": "19145",
            "n": 45,
            "s": "हा पाण्डवानदहदेष हि धार्तराष्ट्रो धर्मस्थितान् कुमतिरेव पुरोचनेन ।\nसोऽप्येष दग्ध इह दैववशात् सुपापः को नाम सत्सु विषमः प्रभवेत् सुखाय ॥ ४५॥",
            "a": "19",
            "p": 1
        },
        {
            "i": "19146",
            "n": 46,
            "s": "पौरेभ्य एव निखिलेन च भीष्ममुख्या वैचित्रवीर्यसहितास्तु निशम्य हेति ।\nऊचुः सुदुःखितधियोऽथ सुयोधनाद्याः क्षत्ता मृषैव रुरुदुर्युयुजुश्च कर्म ॥ ४६॥",
            "a": "19",
            "p": 1
        },
        {
            "i": "19147",
            "n": 47,
            "s": "भीमोऽप्युदूह्य वनमाप हिडिम्बकस्य भ्रात्Qन् पृथां च तृषितैरभियाचितश्च ।\nपानीयमुत्तरपटेऽम्बुजपत्रनद्धं दूरादुदूह्य ददृशे स्वपतोऽथ तांश्च ॥ ४७॥",
            "a": "19",
            "p": 1
        },
        {
            "i": "19148",
            "n": 48,
            "s": "रक्षार्थमेव परिजाग्रति भीमसेने रक्षः स्वसारमभियापयते हिडिम्बीम् ।\nसा रूपमेत्य शुभमेव ददर्श भीमं साक्षात् समस्तशुभलक्षणसारभूतम् ॥ ४८॥",
            "a": "19",
            "p": 1
        },
        {
            "i": "19149",
            "n": 49,
            "s": "सा राक्षसीतनुमवाप सुरेन्द्रलोकश्रीरेव शक्रदयिता त्वपरैव शच्याः ।\nशापात् स्पृधा पतिमवाप्य च मारुतं सा प्राप्तुं निजां तनुमयाचत भीमसेनम् ॥ ४९॥",
            "a": "19",
            "p": 1
        },
        {
            "i": "19150",
            "n": 50,
            "s": "तां भीम आह कमनीयतनुं न पूर्वं ज्येष्ठादुपैमि वनितां नहि धर्म एषः ।\nसा चाऽह कामवशगा पुनरेतदेव स्वावेशयुग्धि मरुदग्र्यपरिग्रहस्य ॥ ५०॥",
            "a": "19",
            "p": 1
        },
        {
            "i": "19151",
            "n": 51,
            "s": "सा भारती वरमिमं प्रददावमुष्यै स्वावेशमात्मदयितस्य च सङ्गमेन ।\nशापाद् विमुक्तिमतितीव्रतपःप्रसन्ना तेनाऽह सा निजतनुं पवमानसूनोः ॥ ५१॥",
            "a": "19",
            "p": 1
        },
        {
            "i": "19152",
            "n": 52,
            "s": "ज्ञानं च नैजमभिदर्शयितुं पुनश्च प्राहेश्वरोऽखिलजगद्गुरुरिन्दिरेशः ।\nव्यासस्वरूप इह चेत्य परश्व एव मां ते प्रदास्यति तदा प्रकरोषि मेऽर्थ्यम् ॥ ५२॥",
            "a": "19",
            "p": 1
        },
        {
            "i": "19153",
            "n": 53,
            "s": "काले तदैव कुपितः प्रययौ हिडिम्बो भीमं निहन्तुमपि तां च निजस्वसारम् ।\nभक्षार्थमेव हि पुरा स तु तां न्ययुङ्क्त नेतुं च तानथ समासददाशु भीमम् ॥ ५३॥",
            "a": "19",
            "p": 1
        },
        {
            "i": "19154",
            "n": 54,
            "s": "सा भीममेव शरणं प्रजगाम तां च भ्रात्Qंश्च मातरमथावितुमभ्ययात् तम् ।\nभीमः सुदूरमपकृष्य सहोदराणां निद्राप्रभङ्गभयतो युयुधेऽमुना च ॥ ५४॥",
            "a": "19",
            "p": 1
        },
        {
            "i": "19155",
            "n": 55,
            "s": "तौ मुष्टिभिस्तरुभिरश्मभिरद्रिभिश्च युद्ध्वा नितान्तरवतः प्रतिबोधितांस्तान् ।\nसञ्चक्रतुस्तदनु सोदरसम्भ्रमं तं दृष्ट्वैव मारुतिरहन्नुरसि स्म रक्षः ॥ ५५॥",
            "a": "19",
            "p": 1
        },
        {
            "i": "19156",
            "n": 56,
            "s": "तद् भीमबाहुबलताडितमीशवाक्यात् सर्वैरजेयमपि भूमितळे पपात ।\nवक्त्रस्रवद्बहुलशोणितमाप मृत्युं प्रायात् तमोऽन्धमपि नित्यमथ क्रमेण ॥ ५६॥",
            "a": "19",
            "p": 1
        },
        {
            "i": "19157",
            "n": 57,
            "s": "हत्वैव शर्वररक्षितराक्षसं तं सर्वैरवध्यमपि सोदरमातृयुक्तः ।\nभीमो ययौ तमनु सा प्रययौ हिडिम्बी कुन्तीं युधिष्ठिरमथास्य कृते ययाचे ॥ ५७॥",
            "a": "19",
            "p": 1
        },
        {
            "i": "19158",
            "n": 58,
            "s": "ताभ्यामनूक्तमपि यन्न करोति भीमः प्रादुर्बभूव निखिलोरुगुणाभिपूर्णः ।\nव्यासात्मको हरिरनन्तसुखाम्बुराशिर्विद्यामरीचिविततः सकलोत्तमोऽलम् ॥ ५८॥",
            "a": "19",
            "p": 1
        },
        {
            "i": "19159",
            "n": 59,
            "s": "दृष्ट्वैव तं परममोदिन आशु पार्था मात्रा सहैव परिपूज्य गुरुं विरिञ्चेः ।\nउल्लाळिताश्च हरिणा परमातिहार्दप्रोत्फुल्लपद्मनयनेन तदोपविष्टाः ॥ ५९॥",
            "a": "19",
            "p": 1
        },
        {
            "i": "19160",
            "n": 60,
            "s": "तान् भक्तिनम्रशिरसः समुदीक्ष्य कृष्णो भीमं जगाद नत आशु हिडिम्बया च ।\nएतां गृहाण युवतीं सुरसद्मशोभां जाते सुते सहसुता प्रतियातु चैषा ॥ ६०॥",
            "a": "19",
            "p": 1
        },
        {
            "i": "19161",
            "n": 61,
            "s": "एवं ब्रुवत्यगणितोरुगुणे रमेश औंइत्युदीर्य कृतवांश्च तथैव भीमः ।\nस्कन्धेन चोह्य विबुधाचरितप्रदेशान् भीमं प्रयात्युदय एव रवेर्हिडिम्बी ॥ ६१॥",
            "a": "19",
            "p": 1
        },
        {
            "i": "19162",
            "n": 62,
            "s": "सा नन्दनादिषु वनेषु विहृत्य तेन सायं प्रयाति पृथया सहितांश्च पार्थान् ।\nएवं ययावपि तयोरिह वत्सरार्द्धो जातश्च सूनुरतिवीर्यबलोपपन्नः ॥ ६२॥",
            "a": "19",
            "p": 1
        },
        {
            "i": "19163",
            "n": 63,
            "s": "देवोऽपि राक्षसतनुर्निर्.हृतिः पुरा य आवेशयुक् च गिरिशस्य घटोत्कचाख्यः ।\nपूर्वं घटोपमममुष्य शिरो बभूव केशा निमेषत उदासुरतो हि नाम ॥ ६३॥",
            "a": "19",
            "p": 1
        },
        {
            "i": "19164",
            "n": 64,
            "s": "जाते सुते समयतो भगवत्कृतात् स भीमो जगाद ससुतां गमनाय तां च ।\nस्मृत्याऽभियान उभयोरपि सा प्रतिज्ञां तेषां विधाय च ययौ सुरलोकमेव ॥ ६४॥",
            "a": "19",
            "p": 1
        },
        {
            "i": "19165",
            "n": 65,
            "s": "व्यासोऽपि पाण्डुतनयैः सहितो बकस्य रौद्राद् वराज्जयवधापगतस्य नित्यम् ।\nयातो वधाय परमागणितोरुधामा पूर्णाक्षयोरुसुख आशु तदैकचक्राम् ॥ ६५॥",
            "a": "19",
            "p": 1
        },
        {
            "i": "19166",
            "n": 66,
            "s": "तान् ब्राह्मणस्य च गृहे प्रणिधाय कृष्णः शिष्या ममैत इति विप्रकुमाररूपान् ।\nआयामि काल इति ताननुशास्य चायात् ते तत्र वासमथ चक्रुरनूच्य वेदान् ॥ ६६॥",
            "a": "19",
            "p": 1
        },
        {
            "i": "19167",
            "n": 67,
            "s": "भिक्षामटत्सु सततं प्रतिहुङ्कृतेन भीमे विशां सदन एव गृहप्रमाणम् ।\nभाण्डं कुलालविहितं प्रतिगृह्य गच्छत्याशङ्कयाऽवगमनस्य तमाह धार्मः ॥ ६७॥",
            "a": "19",
            "p": 1
        },
        {
            "i": "19168",
            "n": 68,
            "s": "स्थूलं हि सद्म पृथिवीसहितं त्वरक्ष उद्धृत्य वह्निमुखतस्तदु चैकदोष्णा ।\nभाण्डं तदर्थमुरु कुम्भकरेण दत्तं भिक्षां च तेन चरसि प्रतिहुङ्कृतेन ॥ ६८॥",
            "a": "19",
            "p": 1
        },
        {
            "i": "19169",
            "n": 69,
            "s": "धर्मस्य ते सुनियतेर्बलश्च बोधो भूयात् सुयोधनजनस्य ततो भयं मे ।\nमात्रा सहैव वस फल्गुनपूर्वकैस्त्वमानीतमेव परिभुङ्क्ष्व नतु व्रजेथाः ॥ ६९॥",
            "a": "19",
            "p": 1
        },
        {
            "i": "19170",
            "n": 70,
            "s": "इत्युक्त आशु स चकार तथैव भीमस्तेऽपि स्वधर्मपरिरक्षणहेतुमौनाः ।\nभिक्षां चरन्त्यथ चतुर्ष्वपि तेषु यातेष्वेकत्र मातृसहितः स कदाचिदास्ते ॥ ७०॥",
            "a": "19",
            "p": 1
        },
        {
            "i": "19171",
            "n": 71,
            "s": "तत्काल एव रुदितं निजवासहेतोर्विप्रस्य दारसहितस्य निशम्य भीमः ।\nस्त्रीबालसंयुतगृहे शिशुलाळनादौ लज्जेदिति स्म जननीमवदन्नचागात् ॥ ७१॥",
            "a": "19",
            "p": 1
        },
        {
            "i": "19172",
            "n": 72,
            "s": "जानीहि विप्ररुदितं कुत इत्यतश्च योग्यं विधास्य इति सा प्रययौ च शीघ्रम् ।\nसा संवृतैव सकलं वचनं गृहेऽस्य शुश्राव विप्रवर आह तदा प्रियां सः ॥ ७२॥",
            "a": "19",
            "p": 1
        },
        {
            "i": "19173",
            "n": 73,
            "s": "दातव्य एव हि करोऽद्य च रक्षसोऽस्य साक्षाद् बकस्य गिरिसन्निभभक्ष्यभोज्यः ।\nपुंसाऽनसा च सहितानडुहा पुमांस्तु नैवास्ति नोऽप्रददतां च समस्तनाशः ॥ ७३॥",
            "a": "19",
            "p": 1
        },
        {
            "i": "19174",
            "n": 74,
            "s": "अन्यत्र याम इति पूर्वमुदाहृतं मे नैतत् प्रिये तव मनोगतमास तेन ।\nयास्यामि राक्षसमुखं स्वयमेव मर्तुं भार्यैनमाह न भवानहमत्र यामि ॥ ७४॥",
            "a": "19",
            "p": 1
        },
        {
            "i": "19175",
            "n": 75,
            "s": "अर्थे तवाद्य तनुसन्त्यजनादहं स्यां लोके सतीप्रचरिते तदृते त्वधश्च ।\nकन्याऽऽह चैनमहमेव न कन्ययाऽर्थ इत्युक्त आह धिगिति स्म स विप्रवर्यः ॥ ७५॥",
            "a": "19",
            "p": 1
        },
        {
            "i": "19176",
            "n": 76,
            "s": "कन्योदिता बत कुलद्वयतारिणीति जाया सखेति वचनं श्रुतिगं सुतश्च ।\nआत्मैव तेन नतु जीवनहेतुतोऽहं धीपूर्वकं नृशनके प्रतिपादयामि ॥ ७६॥",
            "a": "19",
            "p": 1
        },
        {
            "i": "19177",
            "n": 77,
            "s": "एवं रुदत्सु सहितेषु कुमारकोऽस्य प्राह स्वहस्तगतृणं प्रतिदर्श्य चैषाम् ।\nएतेन राक्षसमहं निहनिष्य एवेत्युक्ते सुवाक्यमनु सा प्रविवेश कुन्ती ॥ ७७॥",
            "a": "19",
            "p": 1
        },
        {
            "i": "19178",
            "n": 78,
            "s": "पृष्टस्तयाऽऽह स तु विप्रवरो बकस्य वीर्यं बलं च दितिजारिभिरप्यसह्यम् ।\nसंवत्सरत्रययुते दशके करं च प्रातिस्विकं दशमुखस्य च मातुलस्य ॥ ७८॥",
            "a": "19",
            "p": 1
        },
        {
            "i": "19179",
            "n": 79,
            "s": "श्रुत्वा तमुग्रबलमत्युरुवीर्यमेव रामायणे रघुवरोरुशरातिभीतम् ।\nविष्टं बिलेष्वथ नृपान् वशमाशु कृत्वा भीत्यैव तैस्तदनु दत्तकरं ननन्द ॥ ७९॥",
            "a": "19",
            "p": 1
        },
        {
            "i": "19180",
            "n": 80,
            "s": "एवं बलाढ्यममुमाशु निहत्य भीमः कीर्तिं च धर्ममधिकं प्रतियास्यतीह ।\nसर्वे वयं च तमनु प्रगृहीतधर्मा यास्याम इत्यवददाशु धरासुरं तम् ॥ ८०॥",
            "a": "19",
            "p": 1
        },
        {
            "i": "19181",
            "n": 81,
            "s": "सन्ति स्म विप्रवर पञ्च सुता ममाद्य तेष्वेक एव नरवैरिमुखाय यातु ।\nइत्युक्त आह स न ते सुतवध्ययाऽहं पापो भवानि तव हन्त मनोऽतिधीरम् ॥ ८१॥",
            "a": "19",
            "p": 1
        },
        {
            "i": "19182",
            "n": 82,
            "s": "उक्तैवमाह च पृथा तनये मदीये विद्याऽस्ति दिक्पतिभिरप्यविषह्यरूपा ।\nउक्तोऽपि नो गुरुभिरेष नियुङ्क्त एतां वध्यस्तथाऽपि न सुरासुरपालकैश्च ॥ ८२॥",
            "a": "19",
            "p": 1
        },
        {
            "i": "19183",
            "n": 83,
            "s": "उक्त्वैवमेत्य निखिलं च जगाद भीम उद्धर्ष आस स निशम्य महास्वधर्मम् ।\nप्राप्तं विलोक्य तमतीव विघूर्णनेत्रं दृष्ट्वा जगाद यमसूनुरुपेत्य चान्यैः ॥ ८३॥",
            "a": "19",
            "p": 1
        },
        {
            "i": "19184",
            "n": 84,
            "s": "मातः किमेष मुदितोऽतितरामिति स्म तस्मै च सा निखिलमाह स चाब्रवीत् ताम् ।\nकष्टं त्वया कृतमहो बलमेव यस्य सर्वे श्रिता वयममुं च निहंसि भीमम् ॥ ८४॥",
            "a": "19",
            "p": 1
        },
        {
            "i": "19185",
            "n": 85,
            "s": "यद्बाहुवीर्यपरमाश्रयतो हि राज्यमिच्छाम एव निखिलारिवधं स्वधर्मम् ।\nसोऽयं त्वयाऽद्य निशिचारिमुखाय मातः प्रस्थाप्यते वद ममाऽशु कयैव बुद्ध्या ॥ ८५॥",
            "a": "19",
            "p": 1
        },
        {
            "i": "19186",
            "n": 86,
            "s": "इत्युक्तवन्तममुमाह सुधीरबुद्धिः कुन्ती न पुत्रक निहन्तुमयं हि शक्यः ।\nसर्वैः सुरैरसुरयोगिभिरप्यनेन चूर्णीकृतो हि शतशृङ्गगिरिः प्रसूत्याम् ॥ ८६॥",
            "a": "19",
            "p": 1
        },
        {
            "i": "19187",
            "n": 87,
            "s": "एष स्वयं हि मरुदेव नरात्मकोऽभूत् को नाम हन्तुमिममाप्तबलो जगत्सु ।\nइत्येवमस्त्विति स तामवदत् परेद्युर्भीमो जगाम शकटेन कृतोरुभोगः ॥ ८७॥",
            "a": "19",
            "p": 1
        },
        {
            "i": "19188",
            "n": 88,
            "s": "गत्वा त्वरन् बकवनस्य सकाश आशु भीमः स पायससुभक्ष्यपयोघटाद्यैः ।\nयुक्तं च शैलनिभमुत्तममाद्यराशिं स्पर्शात् पुरैव नरभक्षितुरत्तुमैच्छत् ॥ ८८॥",
            "a": "19",
            "p": 1
        },
        {
            "i": "19189",
            "n": 89,
            "s": "तेनैव चान्नसमितौ परिभुज्यमान उत्पाट्य वृक्षममुमाद्रवदाशु रक्षः ।\nवामेन मारुतिरपोह्य तदा प्रहारान् हस्तेन भोज्यमखिलं सहभक्ष्यमादत् ॥ ८९॥",
            "a": "19",
            "p": 1
        },
        {
            "i": "19190",
            "n": 90,
            "s": "पीत्वा पयो त्वरित एनमवीक्षमाण आचम्य तेन युयुधे गुरुवृक्षशैलैः ।\nतेनाऽहतोऽथ बहुभिर्गिरिभिर्बलेन जग्राह चैनमथ भूमितळे पिपेष ॥ ९०॥",
            "a": "19",
            "p": 1
        },
        {
            "i": "19191",
            "n": 91,
            "s": "आक्रम्य पादमपि पादतळेन तस्य दोर्भ्यां प्रगृह्य च परं विददार भीमः ।\nमृत्वा स चोरु तम एव जगाम पापो विष्णुद्विडेव हि शनैरनिवृत्ति चोग्रम् ॥ ९१॥",
            "a": "19",
            "p": 1
        },
        {
            "i": "19192",
            "n": 92,
            "s": "हत्वा तमक्षतबलो जगदन्तकं स यो राक्षसो न वश आस जरासुतस्य ।\nभौमस्य पूर्वमपि नो भरतस्य राज्ञो भीमो न्यधापयदमुष्य शरीरमग्रे ॥ ९२॥",
            "a": "19",
            "p": 1
        },
        {
            "i": "19193",
            "n": 93,
            "s": "द्वार्येव तत् प्रतिनिधाय पुनः स भीमः स्नात्वा जगाम निजसोदरपार्श्वमेव ।\nश्रुत्वाऽस्य कर्म परमं तुतुषुः समेता मात्रा च ते तदनुवव्रुरतः पुरस्थाः ॥ ९३॥",
            "a": "19",
            "p": 1
        },
        {
            "i": "19194",
            "n": 94,
            "s": "दृष्ट्वैव राक्षसशरीरमुरु प्रभीता ज्ञात्वैव हेतुभिरथ क्रमशो मृतं च ।\nविप्रस्य तस्य वचनादपि भीमसेनभग्नं निशम्य परमं तुतुषुश्च तस्मै ॥ ९४॥",
            "a": "19",
            "p": 1
        },
        {
            "i": "19195",
            "n": 95,
            "s": "अन्नात्मकं करममुष्य च सम्प्रचक्रुः सोऽप्येतमाशु नरसिंहवपुर्धरस्य ।\nचक्रे हरेस्तदनु सत्यवतीसुतस्य विष्णोर्हि वाक्प्रचुदिताः प्रययुस्ततश्च ॥ ९५॥",
            "a": "19",
            "p": 1
        },
        {
            "i": "19196",
            "n": 96,
            "s": "उत्पत्तिपूर्वककथां द्रुपदात्मजाया व्यासो ह्यनूच्य जगतां गुरुरीश्वरेशः ।\nयातेत्यचोदयदथाप्यपरे द्विजाग्र्यास्तान् ब्राह्मणा इति भुजिर्भवतीति चोचुः ॥ ९६॥",
            "a": "19",
            "p": 1
        },
        {
            "i": "19197",
            "n": 97,
            "s": "पूर्वं हि पार्षत इमान् जतुगेहदग्धान् श्रुत्वाऽतिदुःखितमनाः पुनरेव मन्त्रः ।\nयाजोपयाजमुखनिस्सृत एवमेष नासत्यतार्ह इति जीवनमेषु मेने ॥ ९७॥",
            "a": "19",
            "p": 1
        },
        {
            "i": "19198",
            "n": 98,
            "s": "यत्रक्वचित् प्रतिवसन्ति निलीनरूपाः पार्था इति स्म स तु फल्गुनकारणेन ।\nचक्रे स्वयम्बरविघोषणमाशु राजस्वन्यैरधार्यधनुरीशवराच्च चक्रे ॥ ९८॥",
            "a": "19",
            "p": 1
        },
        {
            "i": "19199",
            "n": 99,
            "s": "तत्काल एव वसुदेवसुतोऽपि कृष्णः सम्पूर्णनैजपरिबोधत एव सर्वम् ।\nजानन्नपि स्म हलिना सहितो जगाम पार्थान् निशम्य च मृतानथ कुल्यहेतोः ॥ ९९॥",
            "a": "19",
            "p": 1
        },
        {
            "i": "191100",
            "n": 100,
            "s": "स प्राप्य हस्तिनपुरं धृतराष्ट्रपुत्रान् संवञ्चयंस्तदनुसारिकथाश्च कृत्वा ।\nभीष्मादिभिः परिगतोऽप्रियवज्जगाम द्वारावतीमुदितपूर्णसुनित्यसौख्यः ॥ १००॥",
            "a": "19",
            "p": 1
        },
        {
            "i": "191101",
            "n": 101,
            "s": "तस्यान्तरे हृदिकसूनुरनन्तरं स्वं श्वाफल्किबुद्धिबलमाश्रित इत्युवाच ।\nसत्राजिदेष हि पुरा प्रतिजज्ञ एनामस्मत्कृते स्वतनयां मणिना सहैव ॥ १०१॥",
            "a": "19",
            "p": 1
        },
        {
            "i": "191102",
            "n": 102,
            "s": "सर्वांश्च नः पुनरसाववमत्य कृष्णायादात् सुतां जहि च तं निशि पापबुद्धिम् ।\nआदाय रत्नमुपयाहि च नौ विरोधे कृष्णस्य दानपतिना सह साह्यमेमि ॥ १०२॥",
            "a": "19",
            "p": 1
        },
        {
            "i": "191103",
            "n": 103,
            "s": "इत्युक्त आशु कुमतिः स हि पूर्वदेहे दैत्यो यतस्तदकरोदथ सत्यभामा ।\nआनन्दसंविदपि लोकविडम्बनाय तद् देहमस्य तिलजे पतिमभ्युपागात् ॥ १०३॥",
            "a": "19",
            "p": 1
        },
        {
            "i": "191104",
            "n": 104,
            "s": "श्रुत्वा तदीयवचनं भगवान् पुरीं स्वामायात एव तु निशम्य महोत्सवं तम् ।\nपाञ्चालराजपुरुषोदितमाशु वृष्णिवर्यैरगान्मुसलिना सह तत्पुरीं च ॥ १०४॥",
            "a": "19",
            "p": 1
        },
        {
            "i": "191105",
            "n": 105,
            "s": "भीमोऽपि रुद्रवररक्षितराक्षसं तं हत्वा तृणोपमतया हरिभक्तिवन्द्यः ।\nउष्याथ तत्र कतिचिद्दिनमच्युतस्य व्यासात्मनो वचनतः प्रययौ निजैश्च ॥ १०५॥",
            "a": "19",
            "p": 1
        },
        {
            "i": "191106",
            "n": 106,
            "s": "मङ्गल्यमेतदतुलं प्रतियात शीघ्रं पाञ्चालकान् परमभोजनमत्र सिद्ध्येत् ।\nविप्रैरितस्तत इतीरितवाक्यमेते शृण्वन्त एव परिचक्रमुरुत्तराशाम् ॥ १०६॥",
            "a": "19",
            "p": 1
        },
        {
            "i": "191107",
            "n": 107,
            "s": "षण्णां च मध्यगमुदीर्णभुजं विशालवक्षस्थलं बहळपौरुषलक्षणं च ।\nदृष्ट्वैव मारुतिमसावुपलप्स्यतीह कृष्णामिति स्म च वचः प्रवदन्ति विप्राः ॥ १०७॥",
            "a": "19",
            "p": 1
        },
        {
            "i": "191108",
            "n": 108,
            "s": "रात्रौ दिवा च सततं पथि गच्छमानाः प्रापुः कदाचिदथ विष्णुपदीं निशायाम् ।\nसर्वस्य रक्षितुमगादिह पृष्ठतस्तु भीमोऽग्र एव शतमन्युसुतोऽन्तराऽन्ये ॥ १०८॥",
            "a": "19",
            "p": 1
        },
        {
            "i": "191109",
            "n": 109,
            "s": "प्राप्ते तदोल्मुकधरेऽर्जुन एव गङ्गां गन्धर्वराज इह चित्ररथोऽर्द्धरात्रे ।\nदृष्ट्वैव विप्ररहितानुदकान्तरस्थः क्षत्रात्मजा इति ह धर्षयितुं स चाऽगात् ॥ १०९॥",
            "a": "19",
            "p": 1
        },
        {
            "i": "191110",
            "n": 110,
            "s": "हन्ताऽस्मि वो ह्युपगतानुदकान्तमस्या नद्याश्च मर्त्यचरणाय निषिद्धकाले ।\nइत्थं वदन्तममुमाह सुरेन्द्रसूनुर्गन्धर्व नास्त्रविदुषां भयमस्ति तेऽद्य ॥ ११०॥",
            "a": "19",
            "p": 1
        },
        {
            "i": "191111",
            "n": 111,
            "s": "सर्वं हि फेनवदिदं बहुलं बलं ते नार्थप्रदं भवति चास्त्रविदि प्रयुक्तम् ।\nइत्युक्तवन्तममुमुत्तमयानसंस्थो बाणान् क्षिपन्नभिससार सुरेशभृत्यः ॥ १११॥",
            "a": "19",
            "p": 1
        },
        {
            "i": "191112",
            "n": 112,
            "s": "आग्नेयमस्त्रमभिमन्त्र्य तदोल्मुके स चिक्षेप शक्रतनयोऽस्य रथश्च दग्धः ।\nतं चाग्निना परिगृहीतमभिप्रगृह्य केशेषु सञ्चकर्षाऽशु सुरेन्द्रसूनुः ॥ ११२॥",
            "a": "19",
            "p": 1
        },
        {
            "i": "191113",
            "n": 113,
            "s": "पार्थेन सन्धर्षितः शरणं जगाम धर्मात्मजं तमपि सोऽथ निजास्त्रमुग्रम् ।\nसञ्जह्र एव तत आस च नामतोऽसावङ्गारवर्ण इति वर्णविपर्ययेण ॥ ११३॥",
            "a": "19",
            "p": 1
        },
        {
            "i": "191114",
            "n": 114,
            "s": "गन्धर्व उल्बणसुरक्ततनुः स भूत्वा स्वर्णावदात उत पूर्वमुपेत्य सख्यम् ।\nपार्थेन दुर्लभमहास्त्रमिदं ययाचे जानन्नपि स्म नहि तादृशमेष वेद ॥ ११४॥",
            "a": "19",
            "p": 1
        },
        {
            "i": "191115",
            "n": 115,
            "s": "विद्या सुशिक्षिततमा हि सुरेशसूनौ तामस्य चावददसावपि कालतोऽस्मै ।\nगन्धर्वगामवददन्वगदृश्यविद्यां पश्चादिति स्म पुरुहूतसुतस्य वाक्यात् ॥ ११५॥",
            "a": "19",
            "p": 1
        },
        {
            "i": "191116",
            "n": 116,
            "s": "आधिक्यतः स्वगतसंविद एव साम्ये नैवेच्छति स्म निमयं स धनञ्जयोऽत्र ।\nधर्मार्थमेव स तु तां परिदाय तस्मै कालेन संविदममुष्य च धर्मतोऽयात् ॥ ११६॥",
            "a": "19",
            "p": 1
        },
        {
            "i": "191117",
            "n": 117,
            "s": "पार्थेन सोऽपि बहुलाश्च कथाः कथित्वा धौम्यस्य सङ्ग्रहणमाह पुरोहितत्वे ।\nदास्यामि दिव्यतुरगानिति सोऽर्जुनाय वाचं निगद्य दिवमारुहदप्यगुस्ते ॥ ११७॥",
            "a": "19",
            "p": 1
        },
        {
            "i": "191118",
            "n": 118,
            "s": "ते धौम्यमाप्य च पुरोधसमुत्तमज्ञं विप्रात्मजोपमतया विविशुः पुरं च ।\nपाञ्चालकस्य निखिलां ददृशुश्च तत्र मूर्धावसिक्तसमितिं समलङ्कृतां च ॥ ११८॥",
            "a": "19",
            "p": 1
        },
        {
            "i": "191119",
            "n": 119,
            "s": "राजन्यमण्डलमुदीक्ष्य सुपूर्णमत्र कृष्णां प्रगृह्य सहजः प्रगृहीतमालाम् ।\nतेषां च मध्यमगमत् कुलवीर्यसम्पद्युक्तां विभूतिमथ चाऽह समस्तराज्ञाम् ॥ ११९॥",
            "a": "19",
            "p": 1
        },
        {
            "i": "191120",
            "n": 120,
            "s": "तांश्च प्रदर्श्य सकलान् स हुताशनांशश्चापं च तत् प्रतिनिधाय सपञ्चबाणम् ।\nआहाभिभाष्य सकलान् नृपतीनथोच्चैर्दीप्यद्धुताशनवपुर्घनतुल्यघोषः ॥ १२०॥",
            "a": "19",
            "p": 1
        },
        {
            "i": "191121",
            "n": 121,
            "s": "एतेन कार्मुकवरेण तरूपरिस्थं मत्स्यावभासमुदके प्रतिवीक्ष्य येन ।\nएतैः शरैः प्रतिहतो भवतीह मत्स्यः कृष्णाऽनुयास्यति तमद्य नरेन्द्रवीराः ॥ १२१॥",
            "a": "19",
            "p": 1
        },
        {
            "i": "191122",
            "n": 122,
            "s": "इत्यस्य वाक्यमनु सर्वनरेन्द्रपुत्रा उत्तस्थुरुद्धतमदाश्चलकुण्डलास्याः ।\nअस्त्रं बलं च बहु नैजमभीक्षमाणाः स्पर्धन्त एव च मिथः समलङ्कृताङ्गाः ॥ १२२॥",
            "a": "19",
            "p": 1
        },
        {
            "i": "191123",
            "n": 123,
            "s": "केचिन्निरीक्ष्य धनुरेत्य न मे सुशक्यमित्येव चापययुरन्य उत प्रचाल्य ।\nतत्राऽससाद शिशुपाल उरुप्रतापः सङ्गृह्य तत् समनुरोपणयत्न आसीत् ॥ १२३॥",
            "a": "19",
            "p": 1
        },
        {
            "i": "191124",
            "n": 124,
            "s": "माषान्तराय स चकर्ष यदैव कोट्या उन्नम्य तत् प्रतिजघान तमेव चाऽशु ।\nअन्यत्र फल्गुनत एतदशक्यमेवेत्यञ्जो गिरीशवरतः स ययौ च भग्नः ॥ १२४॥",
            "a": "19",
            "p": 1
        },
        {
            "i": "191125",
            "n": 125,
            "s": "मद्रेश एत्य चकृषे स्थविरोऽपि वीर्याच्चेदीशतोऽप्यधिकमेव स मुद्गमात्रे ।\nशिष्टेऽमुना प्रतिहतः स ययावशक्यं मत्वाऽऽत्मनस्तदनु भूपतयो विषण्णाः ॥ १२५॥",
            "a": "19",
            "p": 1
        },
        {
            "i": "191126",
            "n": 126,
            "s": "सन्नेषु भूपतिषु मागध आससाद सोऽवज्ञयैव बलवीर्यमदेन दृप्तः ।\nचापं चकर्ष चलपादतळो बलेन शिष्टे स सर्षपमितेऽभिहतोऽमुनैव ॥ १२६॥",
            "a": "19",
            "p": 1
        },
        {
            "i": "191127",
            "n": 127,
            "s": "जानुन्यमुष्य धरणीं ययतुस्तदैव दर्पेण चास्थिरपदः स्थितिमात्रहेतोः ।\nरौद्राद् वरात् स जळतां गमितोऽथ राजा राज्ञां मुखान्यभिवीक्ष्य ययौ स्वराष्ट्रम् ॥ १२७॥",
            "a": "19",
            "p": 1
        },
        {
            "i": "191128",
            "n": 128,
            "s": "प्रायो गतास्तमनु भूपतयोऽथ कर्णो दुर्योधनार्थमनुगृह्य धनुश्चकर्ष ।\nरामादुपात्तशुभशिक्षितमात्रतोऽसौ रोमाविशिष्टमकरोद् धनुषोऽन्तमाशु ॥ १२८॥",
            "a": "19",
            "p": 1
        },
        {
            "i": "191129",
            "n": 129,
            "s": "तस्मिंश्च तेन विहते प्रतिसन्निवृत्ते भीमार्जुनौ द्विजसदस्युपसन्निविष्टौ ।\nउत्तस्थतू रविशशिप्रतिमानरूपौ विप्रेषु तत्र च भिया विनिवारयत्सु ॥ १२९॥",
            "a": "19",
            "p": 1
        },
        {
            "i": "191130",
            "n": 130,
            "s": "विप्राश्च केचिदतियुक्तमिमौ हि वीरौ देवोपमाविति वचो जगदुस्ततस्तौ ।\nदृष्ट्वैव कृष्णमुखपङ्कजमाशु चापसान्निध्यमाययतुरुत्तमवीर्यसारौ ॥ १३०॥",
            "a": "19",
            "p": 1
        },
        {
            "i": "191131",
            "n": 131,
            "s": "तत्रार्जुनः पवनजात् प्रियतोऽप्यनुज्ञामादाय केशवमजं मनसा प्रणम्य ।\nकृत्वा गुणान्वितमदो धनुरश्रमेण यन्त्रान्तरेण स शरैरधुनोच्च लक्षम् ॥ १३१॥",
            "a": "19",
            "p": 1
        },
        {
            "i": "191132",
            "n": 132,
            "s": "कृष्णा तदाऽस्य विदधे नवकञ्जमालां मध्ये च तां प्रतिविधाय नरेन्द्रपुत्रौ ।\nभीमार्जुनौ ययतुरच्युतमाभिनम्य क्षुब्धं तदा नृपवराब्धिरिमावधावत् ॥ १३२॥",
            "a": "19",
            "p": 1
        },
        {
            "i": "191133",
            "n": 133,
            "s": "द्रष्टुं हि केवलगतिर्नतु कन्यकाया अर्थे न चापमिह वृष्णिवराः स्पृशन्तु ।\nइत्याज्ञयैव वरचक्रधरस्य लिप्सामप्यत्र चक्रुरिह नैव यदुप्रवीराः ॥ १३३॥",
            "a": "19",
            "p": 1
        },
        {
            "i": "191134",
            "n": 134,
            "s": "भीमस्तु राजसमितिं प्रतिसम्प्रयातां दृष्ट्वैव योजनदशोच्छ्रयमाशु वृक्षम् ।\nआरुज्य सर्वनृपतीनभितोऽप्यतिष्ठद् दृष्ट्वा पलायनपराश्च बभूवुरेते ॥ १३४॥",
            "a": "19",
            "p": 1
        },
        {
            "i": "191135",
            "n": 135,
            "s": "भीमोऽयमेष पुरुहूतसुतोऽन्य एते पार्था इति स्म हलिने हरिरभ्यवोचत् ।\nदृष्ट्वैव सोऽपि मुदमाप शिनेश्च पौत्रः खड्गं प्रगृह्य हर्षात् परिपुप्लुवेऽत्र ॥ १३५॥",
            "a": "19",
            "p": 1
        },
        {
            "i": "191136",
            "n": 136,
            "s": "प्रीतेषु सर्वयदुषु प्रपलायितेषु दुर्योधनादिनृपतिष्वखिलेषु भीमात् ।\nकर्णोऽभ्ययाद्धरिहयात्मजमाशु मद्रराजो जगाम पवनात्मजमेव वीरः ॥ १३६॥",
            "a": "19",
            "p": 1
        },
        {
            "i": "191137",
            "n": 137,
            "s": "विप्रेषु दण्डपटदर्भमहाजिनानि कोपात् क्षिपत्सु न विनाशनमत्र भूयात् ।\nक्षत्रस्य वैरत इति द्रुपदे च कृष्णं विप्रांश्च याचति स मारुतिरार शल्यम् ॥ १३७॥",
            "a": "19",
            "p": 1
        },
        {
            "i": "191138",
            "n": 138,
            "s": "वृक्षं त्वसौ प्रतिनिधाय च मद्रराजं दोर्भ्यां प्रगृह्य जवतो गगने निधाय ।\nबन्धुत्वतो भुवि शनैरदधात् स तस्य विज्ञाय वीर्यमगमन्निजराजधानीम् ॥ १३८॥",
            "a": "19",
            "p": 1
        },
        {
            "i": "191139",
            "n": 139,
            "s": "पार्थोऽपि तेन धनुषा युयुधे स्म कर्णं सोऽप्यस्त्रबाहुबलमाविरमुत्र चक्रे ।\nतौ धन्विनामनुपमौ चिरमस्यतां च सूर्यात्मजोऽत्र वचनं व्यथितो बभाषे ॥ १३९॥",
            "a": "19",
            "p": 1
        },
        {
            "i": "191140",
            "n": 140,
            "s": "त्वं फल्गुनो हरिहयो द्विजसत्तपो वा मूर्तं न मे प्रमुखतः स्थितिमन्य ईष्टे ।\nयो वाऽस्मि कोऽपि यदि ते क्षममद्य बाणान् मुञ्चान्यथेहि रणतस्त्विति पार्थ आह ॥ १४०॥",
            "a": "19",
            "p": 1
        },
        {
            "i": "191141",
            "n": 141,
            "s": "कार्यं न मे द्विजवरैः प्रतियोधनेनेत्युक्त्वा ययौ रविसुतः स सुयोधनाद्यैः ।\nनागाह्वयं पुरमथ द्रुपदात्मजां तामादाय चार्जुनयुतः प्रययौ स भीमः ॥ १४१॥",
            "a": "19",
            "p": 1
        },
        {
            "i": "191142",
            "n": 142,
            "s": "अग्रेऽश्विपुत्रसहितः स तु धर्मसूनुः प्रायात् कुलालगृहमन्वपि भीमपार्थौ ।\nभिक्षेति तैरभिहिते प्रजगाद कुन्ती भुङ्ग्ध्वं समस्तश इति प्रददर्श कन्याम् ॥ १४२॥",
            "a": "19",
            "p": 1
        },
        {
            "i": "191143",
            "n": 143,
            "s": "प्रामादिकं च वचनं न मृषा तयोक्तं प्रायो हि तेन कथमेतदिति स्म चिन्ता ।\nतेषां बभूव वसुदेवसुतो हरिश्च तत्राऽजगाम परमेण हि सौहृदेन ॥ १४३॥",
            "a": "19",
            "p": 1
        },
        {
            "i": "191144",
            "n": 144,
            "s": "सम्भाष्य तैः स भगवानमितात्मशक्तिः प्रायान्निजां पुरममा यदुभिः समस्तैः ।\nज्ञातुं च तान् निशि स तु द्रुपदः स्वपुत्रं प्रास्थापयत् स च विलीनं इमानपश्यत् ॥ १४४॥",
            "a": "19",
            "p": 1
        },
        {
            "i": "191145",
            "n": 145,
            "s": "भिक्षान्नभोजिन उतो भगिनीं निजां च तत्रातितृप्तहृदयामथ युद्धवार्ताम् ।\nतेषां निशम्य नदतां धनवद् गभीरां क्षत्रोत्तमा इति मतिं स चकार वीरः ॥ १४५॥",
            "a": "19",
            "p": 1
        },
        {
            "i": "191146",
            "n": 146,
            "s": "प्रातस्तु तस्य जनितुर्वचसा पुरोधास्तान् प्राप्य मन्त्रविधिना मरुदात्मजेन ।\nसम्पूजितोऽतिविदुषा प्रतिगृह्य तांश्च प्रावेशयन्नृपतिगेहममैव मात्रा ॥ १४६॥",
            "a": "19",
            "p": 1
        },
        {
            "i": "191147",
            "n": 147,
            "s": "तानागतान् समभिपूज्य निजात्मजां च विप्रादियोग्यपृथगुक्तपदार्थजातैः ।\nपूर्णान् गृहांश्चतुर एव दिदेश राजा तत्राऽयुधादिपरिपूर्णगृहं च तेऽगुः ॥ १४७॥",
            "a": "19",
            "p": 1
        },
        {
            "i": "191148",
            "n": 148,
            "s": "चेष्टास्वराकृतिविवक्षितवीर्यशौर्यप्रागल्भ्यपूर्वकगुणैः क्षितिभर्तृपुत्रान् ।\nविज्ञाय तान् द्रुपद एत्य च धर्मसूनुं पप्रच्छ कोऽसि नरवर्य वदस्व सत्यम् ॥ १४८॥",
            "a": "19",
            "p": 1
        },
        {
            "i": "191149",
            "n": 149,
            "s": "स प्राह मन्दहसितः किमिहाद्य राजन् पूर्वं हि वर्णविषये न विशेष उक्तः ।\nपुत्रीकृते तव सुतेन तु लक्षवेध उक्तो नरेन्द्रसमितौ स कृतोऽप्यनेन ॥ १४९॥",
            "a": "19",
            "p": 1
        },
        {
            "i": "191150",
            "n": 150,
            "s": "एवं ब्रुवाणमथ तं पृथया सहैव राजा वदेति पुनरेव ययाच एषः ।\nसर्वं पृथाऽप्यवदतां स च तेन तुष्टो वाचं जगाद कृतकृत्य इहाऽसमद्य ॥ १५०॥",
            "a": "19",
            "p": 1
        },
        {
            "i": "191151",
            "n": 151,
            "s": "पार्थार्थमेव हि मयैष कृतः प्रयत्नस्त्वं फल्गुनोऽन्य उतवाऽद्य करं सुतायाः ।\nगृह्णात्वितीरित इमं स तु धर्मसूनुराह स्म सर्व इति मे मनसि प्ररूढम् ॥ १५१॥",
            "a": "19",
            "p": 1
        },
        {
            "i": "191152",
            "n": 152,
            "s": "नात्र प्रमा मम हृदि प्रतिभात्यथापि धर्माचला मम मतिर्हि तदेव मानम् ।\nइत्युक्तवत्यपि सहैव सुतेन राजा नैवैच्छदत्र भगवानगमच्च कृष्णः ॥ १५२॥",
            "a": "19",
            "p": 1
        },
        {
            "i": "191153",
            "n": 153,
            "s": "व्यासं तमीक्ष्य भगवन्तमगण्यपूर्णनित्याव्ययात्मगुणमाशु समस्त एव ।\nनत्वाऽभिपूज्य वरपीठगतस्य चाऽज्ञामादाय चोपविविशुः सहितास्तदन्ते ॥ १५३॥",
            "a": "19",
            "p": 1
        },
        {
            "i": "191154",
            "n": 154,
            "s": "कृष्णस्तदाऽह नृपतिं प्रति देहि कन्यां सर्वेभ्य एव वृषवायुपुरन्दरा हि ।\nनासत्यदस्रसहिता इम एव इन्द्राः पूर्वे च सम्प्रतितनश्च हरेर्हि पश्चात् ॥ १५४॥",
            "a": "19",
            "p": 1
        },
        {
            "i": "191155",
            "n": 155,
            "s": "एषां श्रियश्च निखिला अपिचैकदेहाः पुत्री तवैव न ततोऽत्र विरुद्धता हि ।\nइत्युक्तवत्यपि यदा द्रुपदश्चकार संवादिनीं न धियमेनमथाऽह कृष्णः ॥ १५५॥",
            "a": "19",
            "p": 1
        },
        {
            "i": "191156",
            "n": 156,
            "s": "दिव्यं हि दर्शनमिदं तव दत्तमद्य पश्याऽशु पाण्डुतनयान् दिवि संस्थितांस्त्वम् ।\nएतां च ते दुहितरं सह तैः पृथक्स्थां तल्लक्षणैः सह ततः कुरु ते यथेष्टम् ॥ १५६॥",
            "a": "19",
            "p": 1
        },
        {
            "i": "191157",
            "n": 157,
            "s": "इत्युक्तवाक्यमनु तान् स ददर्श राजा कृष्णप्रसादबलतो दिवि तादृशांश्च ।\nएतान् निशाम्य चरणौ जगदीशितुश्च भीतो जगाम शरणं तदनादरेण ॥ १५७॥",
            "a": "19",
            "p": 1
        },
        {
            "i": "191158",
            "n": 158,
            "s": "दत्वाऽभयं स भगवान् द्रुपदस्य कार्ये तेनोमिति स्म कथिते स्वयमेव सर्वाम् ।\nवैवाहिकीं कृतिमथ व्यदधाच्च धौम्ययुक्तः क्रमेण जगृहुर्निखिलाश्च पाणिम् ॥ १५८॥",
            "a": "19",
            "p": 1
        },
        {
            "i": "191159",
            "n": 159,
            "s": "पाञ्चालकेषु च महोत्सव आस राजा तुष्टोऽभवत् सह सुतैः स्वजनैश्च सर्वैः ।\nपौरैश्च जानपदिकैश्च यथैव रामे दत्वा सुतां जनक आप मुदं ततोऽनु ॥ १५९॥",
            "a": "19",
            "p": 1
        },
        {
            "i": "191160",
            "n": 160,
            "s": "उद्बाह्य तत्र निवसत्सु च पाण्डवेषु श्रुत्वैव रामसहितः सह यादवैश्च ।\nआदाय पारिबर्हं बहुलं स कृष्ण आयान्मुदैव पृथया सहितांश्च पार्थान् ॥ १६०॥",
            "a": "19",
            "p": 1
        },
        {
            "i": "191161",
            "n": 161,
            "s": "दृष्ट्वैव तं मुमुदुराशु कुरुप्रवीरा आश्लिष्य कृष्णमथ नेमुरसौ च कृष्णाम् ।\nदृष्ट्वा प्रदाय गृहयोग्यसमस्तभाण्डं सौवर्णमेभ्य उरु भूषणमच्युतोऽदात् ॥ १६१॥",
            "a": "19",
            "p": 1
        },
        {
            "i": "191162",
            "n": 162,
            "s": "देवाङ्गयोग्यशुभकुण्डलहारमौलिकेयूरवस्त्रसहितान्युरुभूषणानि ।\nषण्णां पृथक्पृथगदात् पृथगेव योग्यान्यन्यद् ददावथ पितृष्वसुरात्मयोग्यम् ॥ १६२॥",
            "a": "19",
            "p": 1
        },
        {
            "i": "191163",
            "n": 163,
            "s": "रत्नानि गा गजतुरङ्गरथान् सुवर्णभारान् बहूनपि ददावथ चाऽशिषोऽग्र्याः ।\nव्यासोऽप्यदादिह परत्र च पार्षतोऽपि भूषारथाश्वगजरत्नसुकाञ्चनानि ॥ १६३॥",
            "a": "19",
            "p": 1
        },
        {
            "i": "191164",
            "n": 164,
            "s": "दासीश्च दाससहिताः शुभरूपवेषाः सहस्रशो ददतुरत्र हरिर्नृपश्च ।\nतासां विचित्रवसनान्युरुरत्नमालाः प्रत्येकशो ददतुरप्युरुभूषणानाम् ॥ १६४॥",
            "a": "19",
            "p": 1
        },
        {
            "i": "191165",
            "n": 165,
            "s": "मासान् बहूनपि विहृत्य सहैव पार्थैः कृष्णो ययौ यदुपुरीं सहितोऽग्रजेन ।\nअन्तर्हिते भगवति प्रततोरुशक्तौ व्यासे च वत्सरमिहोषुरिमे तु पार्थाः ॥ १६५॥",
            "a": "19",
            "p": 1
        },
        {
            "i": "191166",
            "n": 166,
            "s": "वैचित्रवीर्यतनयाः सह सौबलेन कर्णेन सिन्धुपतिना रथहस्तियौधैः ।\nभूरिश्रवः प्रभृतिभिश्च सहैव हन्तुं पाञ्चालराजमगुरेत्य पुरीं पुनस्ते ॥ १६६॥",
            "a": "19",
            "p": 1
        },
        {
            "i": "191167",
            "n": 167,
            "s": "तैरर्दिते स्वपुर आशु स सोमकानां राजा सुतैः सह ससैनिक उद्गतोऽभूत् ।\nतेषां च तस्य च बभूव महान् विमर्दः पुत्रौ च तस्य निहतौ विधुताश्च सेनाः ॥ १६७॥",
            "a": "19",
            "p": 1
        },
        {
            "i": "191168",
            "n": 168,
            "s": "चित्रे हते समर आशु सचित्रकेतौ धावत्सु सैनिकवरेषु च पार्षतस्य ।\nपार्था रथैरभिययुर्धृतचापबाणा वैचित्रवीर्यतनयान् रविसूनुयुक्तान् ॥ १६८॥",
            "a": "19",
            "p": 1
        },
        {
            "i": "191169",
            "n": 169,
            "s": "तैस्तेषु पञ्चसु समं प्रतियोधयत्सु भूरिश्रवाः सरविजो विरथं चकार ।\nशक्रात्मजं तदनु पर्वतसन्निकाशं दोर्भ्यां तु मारुतिरुरुं तरुमुद्बबर्ह ॥ १६९॥",
            "a": "19",
            "p": 1
        },
        {
            "i": "191170",
            "n": 170,
            "s": "आयान्तमीक्ष्य तरुहस्तमिमं समीरसूनुं सुयोधनमुखा निखिलाः सकर्णाः ।\nभूरिश्रवाः शकुनिभूरिजयद्रथाश्च सर्वेऽपि दुद्रुवुरथो विविशुः पुरं स्वम् ॥ १७०॥",
            "a": "19",
            "p": 1
        },
        {
            "i": "191171",
            "n": 171,
            "s": "ज्ञात्वा समस्तमपि तद् विदुरोऽग्रजं स्वं वर्द्धन्त एव तनया भवतो नरेन्द्र ।\nइत्याह सोऽपि मुदितः स्वसुतेन कृष्णा प्राप्तेति भूषणवराण्यदिशच्च वासः ॥ १७१॥",
            "a": "19",
            "p": 1
        },
        {
            "i": "191172",
            "n": 172,
            "s": "पार्था इति स्म विदुरोऽवददाशु सोऽपि स्वाकारगूहनपरो यदि तर्ह्यतीव ।\nभद्रं मृता नहि पृथासहिताः स्म पार्थास्तेषां प्रवृत्तिमपि मे वद सर्वशस्त्वम् ॥ १७२॥",
            "a": "19",
            "p": 1
        },
        {
            "i": "191173",
            "n": 173,
            "s": "इत्युक्त आह विदुरः स हिडिम्बवध्यापूर्वां प्रवृत्तिमखिलामपि लक्षवेधम् ।\nउद्बाहमप्यथ नदीजमुखाश्च सर्वे तुष्टा बभूवुरपि वत्सरमूषुरेवम् ॥ १७३॥",
            "a": "19",
            "p": 1
        },
        {
            "i": "191174",
            "n": 174,
            "s": "श्रुत्वाऽथ कृष्णमुपयातमुरु प्रदाय रत्नं च पाण्डुतनयेषु गतं पुनश्च ।\nतातप्यमानहृदयास्तु सुयोधनाद्या मन्त्रं प्रचक्रुरथ कर्णमुखा युयुश्च ॥ १७४॥",
            "a": "19",
            "p": 1
        },
        {
            "i": "191175",
            "n": 175,
            "s": "युद्धाय तेषु पुनरेव रथैः प्रयातेष्वाहाग्रजं स विदुरोऽपि नदीजमुख्यान् ।\nएते हि पापतमचेतस एत्य पार्थान् युद्धाय मृत्युमुपयान्ति न संशयोऽत्र ॥ १७५॥",
            "a": "19",
            "p": 1
        },
        {
            "i": "191176",
            "n": 176,
            "s": "भीमार्जुनौ विषहितुं नहि कश्चनास्ति सामर्थ्ययुक् सुरवरेष्वपि वर्द्धितास्ते ।\nज्ञात्वैव वत्सरत एव महानधर्मस्तेषामुपेक्षणकृतस्तदलं नियुङ्क्ष्व ॥ १७६॥",
            "a": "19",
            "p": 1
        },
        {
            "i": "191177",
            "n": 177,
            "s": "आनीतये च विनियुज्य सुसान्त्वपूर्वमानीय योजय नृपैषु तथाऽर्द्धराज्यम् ।\nएवं कृतं तव भवेत् कुलवृद्धये हि धर्माय चोभयविनाशकरोऽन्यथा स्याः ॥ १७७॥",
            "a": "19",
            "p": 1
        },
        {
            "i": "191178",
            "n": 178,
            "s": "इत्युक्तवत्यनु तथेत्यवदन्नदीजो द्रोणः कृपश्च विदुरं स नृपोऽप्युवाच ।\nयाह्यानयेति स च वेगवता रथेन तत्रागमत् तदनु तैरभिपूजितश्च ॥ १७८॥",
            "a": "19",
            "p": 1
        },
        {
            "i": "191179",
            "n": 179,
            "s": "तत्काल एव वसुदेवसुतश्च कृष्णो व्यासश्च तानुपसमेत्य दुरन्तशक्ती ।\nआदाय कुन्तिसहितान् विदुरेण युक्तौ नागाह्वयं पुरमितां सह भार्ययैव ॥ १७९॥",
            "a": "19",
            "p": 1
        },
        {
            "i": "191180",
            "n": 180,
            "s": "तेष्वागतेषु सुमहानभवत् प्रहर्षः पौरस्य जानपदिकस्य जनस्य चोच्चैः ।\nभीष्मादिकाश्च मुदिताः प्रतिपूज्य गेहमावेशयन् सह नृपेण महोत्सवेन ॥ १८०॥",
            "a": "19",
            "p": 1
        },
        {
            "i": "191181",
            "n": 181,
            "s": "कृष्णामपूजयदतीव च सौबली सा दुर्योधनस्य दयितासहिताऽत्र तेऽपि ।\nऊषुस्ततश्च निजपुत्रकदुर्विनीत्या कृष्णानिमित्तमुरुभीतित आह भीमात् ॥ १८१॥",
            "a": "19",
            "p": 1
        },
        {
            "i": "191182",
            "n": 182,
            "s": "कुन्ति प्रयाहि सहिता स्नुषया गृहं स्वं भीमाद् बिभेमि निजपुत्रकदुर्विनीत्या ।\nकृष्णा त्रिलोकवनिताधिकरूपसारा यस्मादिति स्म ससुता प्रययौ गृहं सा ॥ १८२॥",
            "a": "19",
            "p": 1
        },
        {
            "i": "191183",
            "n": 183,
            "s": "ऊषुस्तथैव परिवत्सरपञ्चकं ते पाण्डोर्गृहे सुसुखिनोऽखिलभोगयुक्ताः ।\nकृष्णा च तेषु पृथगेव चतुःस्वरूपा रेमे तथैकतनुरप्यभिमानिभेदात् ॥ १८३॥",
            "a": "19",
            "p": 1
        },
        {
            "i": "191184",
            "n": 184,
            "s": "कन्यैव साऽभवदतः प्रतिवासरं च जन्माभवद्ध्यभिमतेः पृथगेव नाशात् ।\nप्रायो हि नाभिमतिनाशमवाप वाणी तस्मान्मरुच्च सकलेष्वभिविष्ट आसीत् ॥ १८४॥",
            "a": "19",
            "p": 1
        },
        {
            "i": "191185",
            "n": 185,
            "s": "धर्मात्मजादिषु मरुत् प्रतिविष्ट एषां बुद्धिं विमोह्य रमते सततं तया यत् ।\nशुद्धैव सा हि तत एव दिनेदिने च सम्मोहतो मरणवद् भवतीह कन्या ॥ १८५॥",
            "a": "19",
            "p": 1
        },
        {
            "i": "191186",
            "n": 186,
            "s": "नो सुप्तिवत् त्विदमतोऽन्यवशत्वतो हि देहस्य संस्मृतित एव हरेर्न मोहः ।\nनाऽवेशवच्च तत एव मृतेः स्वरूपमेतत् त्वतः प्रतिदिनं जननाद्धि कन्या ॥ १८६॥",
            "a": "19",
            "p": 1
        },
        {
            "i": "191187",
            "n": 187,
            "s": "एवं स वायुरनुविष्टयुधिष्ठिरादिभीमात्मनैव रमते सततं तयैकः ।\nअन्यादृशा हि सुरभुक्तिरतोऽन्यरूपा मानुष्यभुक्तिरिति नात्र विचार्यमस्ति ॥ १८७॥",
            "a": "19",
            "p": 1
        },
        {
            "i": "191188",
            "n": 188,
            "s": "वासिष्ठयादववृषावपि केशवौ तौ तत्रोषतुः परमसौहृदतो हि तेषु ।\nताभ्यामनन्तगुणपूर्णसुखात्मकाभ्यां पार्थाश्च ते मुमुदिरे युतसत्कथाभिः ॥ १८८॥",
            "a": "19",
            "p": 1
        },
        {
            "i": "191189",
            "n": 189,
            "s": "पूर्वं हि तेषु वनगेषु बभूव काशिराजः सुताकृत उरुक्षितिपालयोगः ।\nतत्र स्वयम्बरगतां धृतराष्ट्रपुत्रः कन्यां बलाज्जगृह आत्मबलातिदृप्तः ॥ १८९॥",
            "a": "19",
            "p": 1
        },
        {
            "i": "191190",
            "n": 190,
            "s": "पूर्वं हि राजगणने मगधाधिराजः सङ्ख्यात इत्यतिरुषा प्रगृहीतकन्ये ।\nदुर्योधने नृपतयो युयुधुः स्म तेन भग्नाश्च कर्णसहितेन सहानुजेन ॥ १९०॥",
            "a": "19",
            "p": 1
        },
        {
            "i": "191191",
            "n": 191,
            "s": "भग्नेषु तेषु पुनरात्तशरासनेषु कर्णो जगाद धृतराष्ट्रसुतं प्रयाहि ।\nयुक्तः सहोदरजनैर्गुरुभीष्ममुख्ययुक्तस्य ते न पुरमेत्य हि घर्षणेशाः ॥ १९१॥",
            "a": "19",
            "p": 1
        },
        {
            "i": "191192",
            "n": 192,
            "s": "एकान्ततो जयमवीक्ष्य च नानुयाति बार्हद्रथः पुरगतस्य जये न निष्ठा ।\nद्रौणिं च रुद्रतनुमेष सदा विजानन् नो तेन युद्धमभिवाञ्छति रुद्रभक्तः ॥ १९२॥",
            "a": "19",
            "p": 1
        },
        {
            "i": "191193",
            "n": 193,
            "s": "एकोऽहमेव नृपतीन् प्रतियोधयिष्य एतैर्मयि प्रतिजितेऽपि न तेऽस्त्यकीर्तिः ।\nएकं च तेऽनुजमिमे यदि पौरुषेण गृह्णीयुरत्र तव कीर्तिरुपैति नाशम् ॥ १९३॥",
            "a": "19",
            "p": 1
        },
        {
            "i": "191194",
            "n": 194,
            "s": "भीष्मादयोऽपि नहि योधयितुं समर्था राज्ञा ह्यनेन तत एव हि बाह्लिकोऽस्य ।\nभृत्यो बभूव नतु भीष्ममयं युधेऽगाद् राजा नहीति नच तेन विरोध आसीत् ॥ १९४॥",
            "a": "19",
            "p": 1
        },
        {
            "i": "191195",
            "n": 195,
            "s": "इत्युक्त आशु स विमृश्य ययौ पुरं स्वं कर्णोऽपि तैः प्रतियुयोध जिगाय चैनान् ।\nकर्णस्य वीर्यमगणय्य जरासुतोऽपि ह्येकैकमेव नृपतिं स दिदेश योद्धुम् ॥ १९५॥",
            "a": "19",
            "p": 1
        },
        {
            "i": "191196",
            "n": 196,
            "s": "सर्वेषु तेषु विजितेष्वभिजग्मिवान् स योद्धुं बृहद्रथसुतोऽप्यमुना रथेन ।\nतं चैव रामवरतो विरथं विशस्त्रं चक्रे स चैनमथ मुष्टिभिरभ्युपेतौ ॥ १९६॥",
            "a": "19",
            "p": 1
        },
        {
            "i": "191197",
            "n": 197,
            "s": "सन्धौ यदैव जरया प्रतिसन्धितस्य कर्णो जघान न परत्र तुतोष राजा ।\nन ज्ञातमेतदपि हो हलिना तदेतज्ज्ञातं त्वया भव ततो मम भृत्य एव ॥ १९७॥",
            "a": "19",
            "p": 1
        },
        {
            "i": "191198",
            "n": 198,
            "s": "एवंविधं सुकुशलं बहुयुद्धशौण्डं न त्वां हनिष्य उत ते पितुरेव पूर्वम् ।\nबाह्वोर्बलादभिहृतं हि मयाऽङ्गराज्यं तत् त्वं गृहाण युधि कर्मकरश्च मे स्याः ॥ १९८॥",
            "a": "19",
            "p": 1
        },
        {
            "i": "191199",
            "n": 199,
            "s": "इत्युक्त आशु स तथैव चकार कर्णः पूर्वं हि तस्य निजराज्यपदैकदेशः ।\nदुर्योधनेन विहितो मगधाधिराजं जित्वा वृकोदरहृतः पितुरेव दत्तः ॥ १९९॥",
            "a": "19",
            "p": 1
        },
        {
            "i": "191200",
            "n": 200,
            "s": "अङ्गाधिराज्यमुपलभ्य जरासुतस्य स्नेहं च सूर्यसुत आशु कुरून् जगाम ।\nदृष्ट्वैव तं मुमुदिरे धृतराष्ट्रपुत्रा नानेन तुल्यमधिजग्मुरतो हरिं च ॥ २००॥",
            "a": "19",
            "p": 1
        },
        {
            "i": "191201",
            "n": 201,
            "s": "उद्वाह्य काशितनयां गिरिजाधिविष्टां साक्षान्नरेषु जनितां प्रथमामलक्ष्मीम् ।\nतस्यां सुतं त्वजनयत् पुर आस योऽक्षः कन्यां पुरा प्रियतमां च षडाननस्य ॥ २०१॥",
            "a": "19",
            "p": 1
        },
        {
            "i": "191202",
            "n": 202,
            "s": "पुत्रो बभूव स तु लक्षणनामधेयः सा लक्षणेत्यधिकरूपगुणाऽस कन्या ।\nतस्यानुजाश्च निजयोग्यगुणा अवापुर्भार्याः पुनश्च स सुयोधन आप भार्याः ॥ २०२॥",
            "a": "19",
            "p": 1
        },
        {
            "i": "191203",
            "n": 203,
            "s": "पूर्वं सुरान्तक इति प्रथितः सुतोऽभूद् दुःशासनस्य तदनु प्रतितप्यमानाः ।\nदृष्ट्वैव पार्थबलवीर्यगुणान् समृद्धिं तां चैव ते प्रतिययुः स्म कलिङ्गदेशम् ॥ २०३॥",
            "a": "19",
            "p": 1
        },
        {
            "i": "191204",
            "n": 204,
            "s": "आसीत् स्वयम्बर उतात्र कलिङ्गराजपुत्र्याः सुवज्र इति यं प्रवदन्ति भूपाः ।\nरौद्राद् वरादविजितस्य च तस्य कन्यां दृप्तो बलात् स जगृहे धृतराष्ट्रसूनुः ॥ २०४॥",
            "a": "19",
            "p": 1
        },
        {
            "i": "191205",
            "n": 205,
            "s": "तत्राथ रुद्रवरतः स जरासुतेन युक्तो बबन्ध च सुयोधनमाशु जित्वा ।\nकर्णः पराद्रवदिह स्म सुतेषु पाण्डोर्यस्मात् स्पृधाऽगमदतः स पराजितोऽभूत् ॥ २०५॥",
            "a": "19",
            "p": 1
        },
        {
            "i": "191206",
            "n": 206,
            "s": "दुर्योधनेऽनुजजनैः सह तैर्गृहीते भीष्माम्बिकेयविदुराग्रजवाक्यनुन्नः ।\nभीमो विजित्य नृपतीन् सजरासुतांस्तान् हत्वा सुवज्रममुचद् धृतराष्ट्रपुत्रान् ॥ २०६॥",
            "a": "19",
            "p": 1
        },
        {
            "i": "191207",
            "n": 207,
            "s": "तेऽपि स्म कर्णसहिता मृतकप्रतीका नागाह्वयं पुरमथाऽययुरप्यमीषाम् ।\nदृष्ट्वा विरोधमवदन्नृपतिश्च धर्मपुत्रं पुरन्दरकृतस्थलमाशु याहि ॥ २०७॥",
            "a": "19",
            "p": 1
        },
        {
            "i": "191208",
            "n": 208,
            "s": "तत्रार्द्धराज्यमनुभुङ्क्ष्व सहानुजैस्त्वं कोशार्द्धमेव च गृहाण पुरा हि शक्रः ।\nतत्राभिषिक्त उत कञ्जभवादिदेवैस्तत्रस्थ एव स चकार चिरं च राज्यम् ॥ २०८॥",
            "a": "19",
            "p": 1
        },
        {
            "i": "191209",
            "n": 209,
            "s": "त्वं वीर शक्रसम एव ततस्तवैव योग्यं पुरं तदत आश्वभिषेचयामि ।\nइत्युक्त आह स युधिष्ठिर औंइति स्म चक्रेऽभिषेकमपि तस्य स आम्बिकेयः ॥ २०९॥",
            "a": "19",
            "p": 1
        },
        {
            "i": "191210",
            "n": 210,
            "s": "तस्याभिषेकमकरोत् प्रथमं हि कृष्णो वासिष्ठनन्दन उरुर्भव चक्रवर्ती ।\nयष्टाऽश्वमेधनिखिलात्मकराजसूयपूर्वैर्मखैः सततमेव च धर्मशीलः ॥ २१०॥",
            "a": "19",
            "p": 1
        },
        {
            "i": "191211",
            "n": 211,
            "s": "इत्येव पार्षतसुतासहितेऽभिषिक्ते कृष्णोऽपि वृष्णिवृषभः स तथाऽभ्यषिञ्चत् ।\nएवं च मारुतिशिरस्यभिषेकमेतौ सञ्चक्रतुः स्म युवराजपदे सभार्यम् ॥ २११॥",
            "a": "19",
            "p": 1
        },
        {
            "i": "191212",
            "n": 212,
            "s": "भीमे च पार्षतसुतासहितेऽभिषिक्ते ताभ्यामनन्तसुखशक्तिचिदात्मकाभ्याम् ।\nअन्यैश्च विप्रवृषभैः सुकृतेऽभिषेके धर्मात्मजानु मुमुदुर्निखिलाश्च सन्तः ॥ २१२॥",
            "a": "19",
            "p": 1
        },
        {
            "i": "191213",
            "n": 213,
            "s": "तस्मिन् महोत्सववरे दिनसप्तकानुवृत्ते वसिष्ठवृषभेण च वृष्णिपेन ।\nकृष्णेन ते युयुरमा पृथया तया च पाञ्चालराजसुतया स्थलमिन्द्रवासम् ॥ २१३॥",
            "a": "19",
            "p": 1
        },
        {
            "i": "191214",
            "n": 214,
            "s": "कोशस्य चार्द्धसहितास्तु यदैव पार्था गच्छन्ति ताननुययुर्निखिलाश्च पौराः ।\nऊचुश्च हा बत सुयोधन एष पापो दूरे चकार ननु पाण्डुसुतान् गुणाढ्यान् ॥ २१४॥",
            "a": "19",
            "p": 1
        },
        {
            "i": "191215",
            "n": 215,
            "s": "भीमप्रतापमवलम्ब्य कलिङ्गबन्धान्मुक्तः सुतामपि हि तस्य पुरं निनाय ।\nद्वेष्ट्येवमप्यतिबलान् हि सदैव पार्थान् यामो वयं गुणिभिरद्य सहैव पार्थैः ॥ २१५॥",
            "a": "19",
            "p": 1
        },
        {
            "i": "191216",
            "n": 216,
            "s": "आज्ञापयत्यपि स भेरिरवेण पार्थान् नैवानुगच्छत यदि व्रजथानु वोऽद्य ।\nवित्तं हरिष्य इह सर्वमपीति तच्च पापः करोतु न वयं विजहाम पार्थान् ॥ २१६॥",
            "a": "19",
            "p": 1
        },
        {
            "i": "191217",
            "n": 217,
            "s": "सद्भिर्हि सङ्गतिरिहैव सुखस्य हेतुर्मोक्षैकहेतुरथ तद्विपरीतमन्यत् ।\nतस्माद् व्रजेम सह पाण्डुसुतैर्हि शक्रप्रस्थं त्विति स्म धृतचेतस आह धार्मः ॥ २१७॥",
            "a": "19",
            "p": 1
        },
        {
            "i": "191218",
            "n": 218,
            "s": "प्रीतिर्यदि स्म भवतां मयि सानुजेऽस्ति तिष्ठध्वमत्र पितुरेव हि शासने मे ।\nकीर्तिर्हि वोऽनुगमनात् पितुरत्ययेन नश्येन्न इत्यनुसरध्वमिहाऽम्बिकेयम् ॥ २१८॥",
            "a": "19",
            "p": 1
        },
        {
            "i": "191219",
            "n": 219,
            "s": "इत्येव तैः पुरजना निखिलैर्निषिद्धाः कृच्छ्रेण तस्थुरपि तान् मनसाऽन्वगच्छन् ।\nप्राप्याथ शक्रपुरमस्मरतां च कृष्णौ देवेशवर्धकिमथाऽगमदत्र सोऽपि ॥ २१९॥",
            "a": "19",
            "p": 1
        },
        {
            "i": "191220",
            "n": 220,
            "s": "वासिष्ठपेन यदुपेन च पाण्डवानां रत्नोत्करं कुरु पुरं पुरुहूतपुर्याः ।\nसादृश्यतस्त्विति नियुक्त उभौ प्रणम्य सर्वेश्वरौ स कृतवांश्च पुरं तथैव ॥ २२०॥",
            "a": "19",
            "p": 1
        },
        {
            "i": "191221",
            "n": 221,
            "s": "देशं च नातिजनसंवृतमन्यदेशसंस्थैर्जनैरभिपुपूरिर आशु पार्थाः ।\nतेषां गुणैर्हरिपदानतिहेतुतश्च राष्ट्रान्तरा इह शुभा वसतिं स्म चक्रुः ॥ २२१॥",
            "a": "19",
            "p": 1
        },
        {
            "i": "191222",
            "n": 222,
            "s": "प्रस्थाप्य दूरमनुजस्य सुतान् स राजा चक्रेऽभिषेकमपि तत्र सुयोधनस्य ।\nदुःशासनं च युवराजमसौ विधाय मेने कृतार्थमिव च स्वमशान्तकामः ॥ २२२॥",
            "a": "19",
            "p": 1
        },
        {
            "i": "191223",
            "n": 223,
            "s": "पार्थाश्च ते मुमुदुरत्र वसिष्ठवृष्णिवर्योदितानखिलतत्त्वविनिर्णयांस्तु ।\nशृण्वन्त एव हि सदा पृथिवीं च धर्माद् भुञ्जन्त आश्रितरमापतिपादयुग्माः ॥ २२३॥",
            "a": "19",
            "p": 1
        },
        {
            "i": "20101",
            "n": 1,
            "s": "औं ॥ यज्ञोरुदाननरदेववन्द्यताप्रश्नर्षिपूजासु युधिष्ठिरोऽभूत् ।\nधर्मानुशास्तिहरितत्त्वशंसनस्वराष्ट्ररक्षादिषु भीम आसीत् ॥ १॥",
            "a": "20",
            "p": 1
        },
        {
            "i": "20102",
            "n": 2,
            "s": "स्त्रीधर्मसंशासनभृत्यकोशरक्षाव्ययादौ गुणदोषचिन्तने ।\nअन्तःपुरस्थस्य जनस्य कृष्णा त्वासीद्धरेर्धर्मनिदर्शनी च ॥ २॥",
            "a": "20",
            "p": 1
        },
        {
            "i": "20103",
            "n": 3,
            "s": "बीभत्सुरासीत् परराष्ट्रमर्द्दने तेनानियम्यांस्तु जरासुतादीन् ।\nस कीचकादींश्च ममर्द्द भीमस्तस्यैव ते बलतो नित्यभीताः ॥ ३॥",
            "a": "20",
            "p": 1
        },
        {
            "i": "20104",
            "n": 4,
            "s": "राष्ट्रेषु भीमेन विमर्द्दितेषु जिताश्च युद्धेषु निरुद्यमास्ते ।\nबभूवुरासीद्धरिधर्मनिष्ठः प्रायेण लोकश्च तदीयशासनात् ॥ ४॥",
            "a": "20",
            "p": 1
        },
        {
            "i": "20105",
            "n": 5,
            "s": "आजीविनां वेतनदस्तदाऽऽसीन्माद्रीसुतः प्रथमोऽथ द्वितीयः ।\nसन्धानभेदादिषु धर्मराजपश्चाच्च खड्गी स बभूव रक्षन् ॥ ५॥",
            "a": "20",
            "p": 1
        },
        {
            "i": "20106",
            "n": 6,
            "s": "धृष्टद्युम्नस्तत्र सेनाप्रणेता शक्रप्रस्थे नित्यमास्तेऽतिहार्दात् ।\nविशेषतो भीमसखा स आसीद् राष्ट्रं चैषां सर्वकामैः सुपूर्णम् ॥ ६॥",
            "a": "20",
            "p": 1
        },
        {
            "i": "20107",
            "n": 7,
            "s": "नावैष्णवो न दरिद्रो बभूव न धर्महानिश्च बभूव कस्यचित् ।\nतेषां राष्ट्रे शासति भीमसेने न व्याधितो नापि विपर्ययान्मृतिः ॥ ७॥",
            "a": "20",
            "p": 1
        },
        {
            "i": "20108",
            "n": 8,
            "s": "युधिष्ठिरं यान्ति हि दर्शनोत्सुकाः प्रतिग्रहायाप्यथ याजनाय ।\nकार्यार्थतो नैव वृकोदरेण कार्याणि सिद्धानि यतोऽखिलानि ॥ ८॥",
            "a": "20",
            "p": 1
        },
        {
            "i": "20109",
            "n": 9,
            "s": "गन्धर्वविद्याधरचारणाश्च सेवन्त एतान्त्सततं समस्ताः ।\nयथा सुरेन्द्रं मुनयश्च सर्व आयान्ति देवा अपि कृष्णमर्चितुम् ॥ ९॥",
            "a": "20",
            "p": 1
        },
        {
            "i": "20110",
            "n": 10,
            "s": "तेषां राष्ट्रे कार्तयुगा हि धर्माः प्रवर्तिता एव ततोऽधिकाश्च ।\nऋद्धिश्च तस्मादधिका सुवर्णरत्नाम्बरादेरपि सस्यसम्पदाम् ॥ १०॥",
            "a": "20",
            "p": 1
        },
        {
            "i": "20111",
            "n": 11,
            "s": "अथोपयेमे शिशुपालपुत्रीं युधिष्ठिरो देवकीं नाम पूर्वम् ।\nस्वीयां भार्यां यत्सहजो धृष्टकेतुरनुह्लादः सवितुश्चांशयुक्तः ॥ ११॥",
            "a": "20",
            "p": 1
        },
        {
            "i": "20112",
            "n": 12,
            "s": "तस्यां सुहोत्रो नामतः पुत्र आसीद् यश्चित्रगुप्तो नाम पूर्वं सुलेखः ।\nकृष्णा सैवाऽप्यन्यरूपेण जाता काशीशपुत्री यां प्रवदन्ति काळीम् ॥ १२॥",
            "a": "20",
            "p": 1
        },
        {
            "i": "20113",
            "n": 13,
            "s": "सा केवला भारती नान्यदेव्यस्तत्राऽविष्टास्तत्कृते काशिराजः ।\nस्वयम्बरार्थं नृपतीनाजुहाव सर्वांस्तेऽपि ह्यत्र हर्षात् समेताः ॥ १३॥",
            "a": "20",
            "p": 1
        },
        {
            "i": "20114",
            "n": 14,
            "s": "तेषां मध्ये भीमसेनांस एषा मालामाधात् तत्र जरासुताद्याः ।\nक्रुद्धा विष्णोराश्रितानाक्षिपन्त आसेदुरुच्चैः शिवमास्तुवन्तः ॥ १४॥",
            "a": "20",
            "p": 1
        },
        {
            "i": "20115",
            "n": 15,
            "s": "पूर्वं वाक्यैर्वैदिकैस्तान्स भीमो जिग्ये तर्कैः साधुभिः सम्प्रयुक्तैः ।\nवेदा ह्यदोषा इति पूर्वमेव संसाधयित्वैव सदागमैश्च ॥ १५॥",
            "a": "20",
            "p": 1
        },
        {
            "i": "20116",
            "n": 16,
            "s": "वेदाधिक्यं शैवशास्त्राणि चाऽहुर्वेदोज्झितानां बहुलां च निन्दाम् ।\nतथा शाक्तेयस्कान्दसौरादिकानां तत्रैवोक्तं छन्दसां वैष्णवत्वम् ॥ १६॥",
            "a": "20",
            "p": 1
        },
        {
            "i": "20117",
            "n": 17,
            "s": "विष्णोराधिक्यं तानि शास्त्राणि चाऽहुः शिवादिभ्यः कुत्रचिन्नैव वेदे ।\nविष्णूत्कृष्टः कथितो बौद्धपूर्वाश्चाऽहुर्विष्णुं परमं सर्वतोऽपि ॥ १७॥",
            "a": "20",
            "p": 1
        },
        {
            "i": "20118",
            "n": 18,
            "s": "लोकायताश्च क्वचिदाहुरग्र्यं विष्णुं गुरुं सर्ववरं बृहस्पतेः ।\nसर्वागमेषु प्रथितोऽत एव विष्णुः समस्ताधिक एव मुक्तिदः ॥ १८॥",
            "a": "20",
            "p": 1
        },
        {
            "i": "20119",
            "n": 19,
            "s": "तेष्वागमेष्वेव परस्परं च विरुद्धता ह्यन्यपक्षेषु भूपाः ।\nप्रत्यक्षतश्चात्र पश्यध्वमाशु बलं बाह्वोर्मे विष्णुपदाश्रयस्य ॥ १९॥",
            "a": "20",
            "p": 1
        },
        {
            "i": "20120",
            "n": 20,
            "s": "पुर्वं हि गङ्गा मम विष्णुपूजाविघ्नार्थमायाद् वामकरेण सा मे ।\nनुन्ना परस्ताद् बहुयोजनं गता पुरे कुरूणां शिव आगतस्तदा ॥ २०॥",
            "a": "20",
            "p": 1
        },
        {
            "i": "20121",
            "n": 21,
            "s": "स व्याघ्ररूपी कपिलात्मकामुमां परीक्षयन् मां हन्तुमिवाऽद्रवद् द्रुतम् ।\nस मे युद्धे विजितो मूर्च्छितश्च गदाप्रहारादास लिङ्गान्तरस्थः ॥ २१॥",
            "a": "20",
            "p": 1
        },
        {
            "i": "20122",
            "n": 22,
            "s": "व्याघ्रेश्वरं नाम लिङ्गं पृथिव्यां ख्यातं तदास्ते तद्वदन्यत्र युद्धे ।\nतीरे गोमत्या हैमवते गिरौ हि जितस्तत्राप्यास शार्दूललिङ्गम् ॥ २२॥",
            "a": "20",
            "p": 1
        },
        {
            "i": "20123",
            "n": 23,
            "s": "एवं प्रत्यक्षे विष्णुपदाश्रयस्य बलाधिक्ये किमु वक्तव्यमत्र ।\nविष्णोराधिक्ये क्षत्रियाणां प्रमाणं बलं विप्रे ज्ञानमेवेति चाऽहुः ॥ २३॥",
            "a": "20",
            "p": 1
        },
        {
            "i": "20124",
            "n": 24,
            "s": "मया केदारे विप्ररूपी जितश्च रुद्रोऽविशल्लिङ्गमेवाऽशु भीतः ।\nततः परं वेदविदामगम्यताशापं प्रादाच्छङ्करो ब्रीळितोऽत्र ॥ २४॥",
            "a": "20",
            "p": 1
        },
        {
            "i": "20125",
            "n": 25,
            "s": "एवं प्रत्यक्षे विष्णुबले प्रतीपं मनो यस्य ह्युत्तरं स ब्रवीतु ।\nक्रोधोऽधिकश्चेत् क्षिप्रमायातु योद्धुमित्युक्तास्तेऽभ्याययुरात्तशस्त्राः ॥ २५॥",
            "a": "20",
            "p": 1
        },
        {
            "i": "20126",
            "n": 26,
            "s": "विद्राप्य तान् बाणसङ्घैः समस्तान् जरासुतं गदया योधयित्वा ।\nबाहुभ्यां चैनं परिगृह्याऽशु विष्णोः पादोत्थायां प्राक्षिपद् देवनद्याम् ॥ २६॥",
            "a": "20",
            "p": 1
        },
        {
            "i": "20127",
            "n": 27,
            "s": "स ब्रीळितः प्रययौ मागधांश्च भूपैः समेतो भीमसेनो रथं स्वम् ।\nआरुह्य काशीश्वरपूजितश्च ययौ काळ्या शक्रसनामकं पुरम् ॥ २७॥",
            "a": "20",
            "p": 1
        },
        {
            "i": "20128",
            "n": 28,
            "s": "तस्यां त्रिलोकाधिकरूपसद्गुणैरासम्मतायां रममाणः सुतं च ।\nशर्वत्रातं नामाजनयत् पुरा यः समानवायुर्बलवीर्ययुक्तः ॥ २८॥",
            "a": "20",
            "p": 1
        },
        {
            "i": "20129",
            "n": 29,
            "s": "कृष्णोऽपि गत्वा द्वारवतीं सरामः सत्यापितुर्वधकर्तारमेव ।\nशतधन्वानं हन्तुमैच्छत् स चैव ययाचेऽक्रूरं कृतवर्मानुयुक्तम् ॥ २९॥",
            "a": "20",
            "p": 1
        },
        {
            "i": "20130",
            "n": 30,
            "s": "तावब्रूतां सर्वलोकैककर्तुर्नाऽवां विरोधं मनसाऽपि कुर्वः ।\nकृष्णस्य सर्वेशितुरित्यनूक्त आरुह्य चाश्वीं भयतः पराद्रवत् ॥ ३०॥",
            "a": "20",
            "p": 1
        },
        {
            "i": "20131",
            "n": 31,
            "s": "अन्वेव तं कृष्णरामौ रथेन यातौ शतं योजनानां दिनेन ।\nगत्वा मृतायां बडबायां पदैव स प्राद्रवत् कृष्ण एनं पदाऽगात् ॥ ३१॥",
            "a": "20",
            "p": 1
        },
        {
            "i": "20132",
            "n": 32,
            "s": "छित्वा शिरस्तस्य चक्रेण कृष्णो जानन्नक्रूरे मणिमेनेन दत्तम् ।\nअप्यज्ञवल्लोकविडम्बनाय परीक्ष्य वासोऽत्र नेत्याह रामम् ॥ ३२॥",
            "a": "20",
            "p": 1
        },
        {
            "i": "20133",
            "n": 33,
            "s": "अविश्वासात् सतु सक्रोध एव ययौ विदेहानवसत् पञ्च चाब्दान् ।\nजानन् पार्थेभ्योऽहार्यतां केशवस्य वशीकर्तुं धार्तराष्ट्रो बलं गात् ॥ ३३॥",
            "a": "20",
            "p": 1
        },
        {
            "i": "20134",
            "n": 34,
            "s": "बभूव शिष्योऽस्य तथा गदायामसन्निधानं केशवस्य प्रतीक्षन् ।\nतदा ययाचे भगिनीं च तस्य स च प्रतिज्ञामकरोत् प्रदाने ॥ ३४॥",
            "a": "20",
            "p": 1
        },
        {
            "i": "20135",
            "n": 35,
            "s": "ज्येष्ठं ह्येनं केशवो नातिवर्तेदित्येव मेने धार्तराष्ट्रः स तस्मात् ।\nजग्राह हस्तं दक्षिणं सत्यहेतोर्ददौ च रामः करमस्मै हलाङ्कम् ॥ ३५॥",
            "a": "20",
            "p": 1
        },
        {
            "i": "20136",
            "n": 36,
            "s": "रूपेण तस्या मोहितो धार्तराष्ट्रो विशेषतः कृष्णरामौ भगिन्याः ।\nस्नेहाद् वशं यास्यत इत्यगृह्णाद्धस्तं हलाङ्कं हलिनो रिपुघ्नम् ॥ ३६॥",
            "a": "20",
            "p": 1
        },
        {
            "i": "20137",
            "n": 37,
            "s": "जाता देवक्यां सा सुभद्रेति नाम्ना भद्रा रूपेणाऽनकदुन्दुभेस्ताम् ।\nकृत्वा पुत्रीं रोहिणी स्वामरक्षत् पूर्वं तु याऽऽसीत् त्रिजटैव नाम्ना ॥ ३७॥",
            "a": "20",
            "p": 1
        },
        {
            "i": "20138",
            "n": 38,
            "s": "सीतायाः प्राङ् नित्यशुश्रूषणात् सा बभूव विष्णोर्भगिनी प्रिया च ।\nउमावेशाद् रूपगुणोपपन्ना पद्मेक्षणा चम्पकदामगौरी ॥ ३८॥",
            "a": "20",
            "p": 1
        },
        {
            "i": "20139",
            "n": 39,
            "s": "एतत् कृत्वा धृतराष्ट्रात्मजः स ययौ कुरून् निवसत्यत्र रामे ।\nकृष्णोऽक्रूरं विवसन्तं भयेन सहार्दिक्यं चाऽनयित्वा जगाद ॥ ३९॥",
            "a": "20",
            "p": 1
        },
        {
            "i": "20140",
            "n": 40,
            "s": "आनीय रामं च समस्तसात्त्वतां यदाऽवादीत् केशवः सन्निधाने ।\nमणिस्त्वय्यास्ते दर्शयेत्येव भीतस्तदाऽक्रूरोऽदर्शयद् रत्नमस्मै ॥ ४०॥",
            "a": "20",
            "p": 1
        },
        {
            "i": "20141",
            "n": 41,
            "s": "अव्याजतामात्मनो दर्शयित्वा हलायुधे केशवस्तस्य जानन् ।\nरत्नाकाङ्क्षामुग्रसेनस्य चैव मातुश्च साम्बस्य पुनर्बभाषे ॥ ४१॥",
            "a": "20",
            "p": 1
        },
        {
            "i": "20142",
            "n": 42,
            "s": "आस्तामक्रूरे मणीरन्यैरधार्यः सदा यज्ञाद् दानपतेः स धार्यः ।\nन सत्या कृष्णावाञ्छितं किञ्चिदिच्छेत् तथाऽपि तस्या योग्य इत्याह कृष्णः ॥ ४२॥",
            "a": "20",
            "p": 1
        },
        {
            "i": "20143",
            "n": 43,
            "s": "लब्ध्वा रत्नं दानपतिः सदैव सन्दीक्षितोऽभूद् यज्ञकर्मण्यतन्द्रः ।\nप्रदर्श्य कृष्णो हलिने रत्नमेतच्छक्रप्रस्थं पाण्डवस्नेहतोऽगात् ॥ ४३॥",
            "a": "20",
            "p": 1
        },
        {
            "i": "20144",
            "n": 44,
            "s": "वसन्नजस्तत्र बहूंश्च मासान् सफल्गुनोऽयान्मृगयां कदाचित् ।\nहत्वा मृगान् यमुनातीरसंस्थः सोऽन्यां काळिन्दीं ददृशे तत्स्वसारम् ॥ ४४॥",
            "a": "20",
            "p": 1
        },
        {
            "i": "20145",
            "n": 45,
            "s": "सा सूर्यपुत्री यमुनानुजाता तपश्चरन्ती कृष्णपत्नीत्वकामा ।\nपृष्टाऽर्जुनेनाऽह समस्तमेतत् पत्नीं च तां जगृहे वासुदेवः ॥ ४५॥",
            "a": "20",
            "p": 1
        },
        {
            "i": "20146",
            "n": 46,
            "s": "ततो गत्वा नग्नजितो गृहं च स्वयम्बरे सप्त वृषानगृह्णात् ।\nसर्वैरग्राह्यानसुरान् वरेण शिवस्य यैर्निर्जिता भूमिपालाः ॥ ४६॥",
            "a": "20",
            "p": 1
        },
        {
            "i": "20147",
            "n": 47,
            "s": "ततो नीलां तस्य सुतां च लेभे पूर्वं नीला गोपकन्याऽपि याऽसीत् ।\nसा देहेऽस्याः प्राविशत् पूर्वमेषा यस्मादेका द्विविधा सम्प्रजाता ॥ ४७॥",
            "a": "20",
            "p": 1
        },
        {
            "i": "20148",
            "n": 48,
            "s": "पितृष्वसुर्मित्रविन्दा सुता च कृष्णे मालामासजद् राजमध्ये ।\nविन्दानुविन्दौ भ्रातरावेव तस्या न्यषेधतां धार्तराष्ट्रार्थमुग्रौ ॥ ४८॥",
            "a": "20",
            "p": 1
        },
        {
            "i": "20149",
            "n": 49,
            "s": "जित्वाऽऽवन्त्यौ तौ नृपतींश्चैव सर्वानादाय तां प्रययौ वासुदेवः ।\nपितृष्वसुस्तनयां च द्वितीयां भद्रां दत्तामग्रहीद् भ्रातृभिः सः ॥ ४९॥",
            "a": "20",
            "p": 1
        },
        {
            "i": "20150",
            "n": 50,
            "s": "विश्वेषां देवानामवतारा हि पञ्च ते कैकेया भ्रातरोऽस्या हरेश्च ।\nभक्ता नित्यं पाण्डवानां च तातोऽप्येषां वशे शैव्यनामर्भुरग्रे ॥ ५०॥",
            "a": "20",
            "p": 1
        },
        {
            "i": "20151",
            "n": 51,
            "s": "स्वयम्बरो लक्षणायास्तथाऽऽसीद् यथा द्रौपद्या लक्षवेधात्मकः सः ।\nमद्रेषु तस्याश्च पिता पिनाकं स्वयम्बरार्थं जगृहे गिरीशात् ॥ ५१॥",
            "a": "20",
            "p": 1
        },
        {
            "i": "20152",
            "n": 52,
            "s": "लक्षं च तत् सर्वतश्छन्नमेव द्वारं शरस्याप्युपरि स्म लक्षात् ।\nछिन्नेषुणा पातनीयं ह तद्धि द्रौपद्यर्थात् तदशक्यं ततोऽलम् ॥ ५२॥",
            "a": "20",
            "p": 1
        },
        {
            "i": "20153",
            "n": 53,
            "s": "तत्राऽजग्मुर्मागधाद्याश्च सर्वे पार्था अपि द्रष्टुमिहाभ्युपाययुः ।\nदुर्योधनाद्याश्च ससूतपुत्रा सज्यीकर्तुं धनुरप्युत्सहन्ते ॥ ५३॥",
            "a": "20",
            "p": 1
        },
        {
            "i": "20154",
            "n": 54,
            "s": "केचिन्निपेतुर्धनुषैव ताडिता न वै केचिच्चालयितुं च शेकुः ।\nदुर्योधनो मागधः सूतपुत्रः सज्यं कृत्वा लक्षवीक्षां न शेकुः ॥ ५४॥",
            "a": "20",
            "p": 1
        },
        {
            "i": "20155",
            "n": 55,
            "s": "धनञ्जयः स्वात्मबलं प्रकाशयन् सज्यं कृत्वा धनुरैक्षच्च लक्षम् ।\nनैवाऽददे बाणमनिच्छयैव तत् प्राप्यां जानन् केशवेनैव तां च ॥ ५५॥",
            "a": "20",
            "p": 1
        },
        {
            "i": "20156",
            "n": 56,
            "s": "भीमश्चापं लक्षमप्येतदत्र द्रष्टुं च नैवैच्छदरीन्द्रधारिणः ।\nयोग्ये कर्मण्यायतंश्चापराधी स्यादित्यजः पश्यमानो महात्मा ॥ ५६॥",
            "a": "20",
            "p": 1
        },
        {
            "i": "20157",
            "n": 57,
            "s": "कृष्णस्ततश्चापमधिज्यमाशु कृत्वाऽचिन्त्यश्छिन्नबाणेन लक्षम् ।\nअपातयद् दुन्दुभयश्च दिव्या नेदुः प्रसूनं ववृषुः सुराश्च ॥ ५७॥",
            "a": "20",
            "p": 1
        },
        {
            "i": "20158",
            "n": 58,
            "s": "कृष्णे ब्रह्माद्यैः स्तूयमाने नरेन्द्रकन्या मालां केशवांसे निधाय ।\nतस्थावुपास्याथ सर्वे नरेन्द्रा युद्धायागुः केशवं स्वात्तशस्त्राः ॥ ५८॥",
            "a": "20",
            "p": 1
        },
        {
            "i": "20159",
            "n": 59,
            "s": "विद्राप्य तन् मागधादीन् स कृष्णो भीमार्जुनाभ्यां सहितः पुरीं स्वाम् ।\nययावेता अष्ट महामहिष्यः कृष्णस्य दिव्या लोकसुन्दर्य इष्टाः ॥ ५९॥",
            "a": "20",
            "p": 1
        },
        {
            "i": "20160",
            "n": 60,
            "s": "भैष्मी सत्या चैकतनुर्द्विधैव जाता भूमौ प्रकृतिर्मूलभूता ।\nतयैवान्याः सर्वदाऽनुप्रविष्टास्तासां मध्ये जाम्बवती प्रधाना ॥ ६०॥",
            "a": "20",
            "p": 1
        },
        {
            "i": "20161",
            "n": 61,
            "s": "रामेण तुल्या जाम्बवती प्रियत्वे कृष्णस्यान्याः किञ्चिदूनाश्च तस्याः ।\nयदाऽऽवेशो बहुलः स्याद् रमायास्तदा तासु प्रीयते केशवोऽलम् ॥ ६१॥",
            "a": "20",
            "p": 1
        },
        {
            "i": "20162",
            "n": 62,
            "s": "यदाऽऽवेशो ह्रासमुपैति तत्र प्रद्युम्नतो विंशगुणाधिकः स्युः ।\nअनादितस्ताः केशवान्नान्यसंस्था रेमे ताभिः केशवो द्वारवत्याम् ॥ ६२॥",
            "a": "20",
            "p": 1
        },
        {
            "i": "20163",
            "n": 63,
            "s": "एवं कृष्णे द्वारकामध्यसंस्थे गिरिं भूपा रैवतकं समाययुः ।\nदुर्योधनाद्याः पाण्डवाश्चैव सर्वे नानादेश्या ये च भूपालसङ्घाः ॥ ६३॥",
            "a": "20",
            "p": 1
        },
        {
            "i": "20164",
            "n": 64,
            "s": "आत्मानं तान् द्रष्टुमभ्यागतान् स कृष्णो गिरौ रैवतके ददर्श ।\nनमस्कृते सर्वनरेन्द्रमुख्यैः कृष्णे वैदर्भ्या सह दिव्यासनस्थे ॥ ६४॥",
            "a": "20",
            "p": 1
        },
        {
            "i": "20165",
            "n": 65,
            "s": "एत्याऽकाशान्नारदः कृष्णमाह सर्वोत्तमस्त्वं त्वादृशो नास्ति कश्चित् ।\nइत्याश्चर्यो धन्य इत्येव शब्दद्वये तूक्ते वासुदेवस्तमाह ॥ ६५॥",
            "a": "20",
            "p": 1
        },
        {
            "i": "20166",
            "n": 66,
            "s": "दक्षिणाभिः साकमित्येव कृष्णं पप्रच्छुरेतत् किमिति स्म भूपाः ।\nनारायणो मुनिमूचे वदेति शृणुध्वमित्याह स नारदोऽपि ॥ ६६॥",
            "a": "20",
            "p": 1
        },
        {
            "i": "20167",
            "n": 67,
            "s": "कूर्मो दृष्टो विष्णुपद्यां मयोक्तस्त्वमुत्तमो नास्ति समस्तवेति ।\nऊचे गङ्गामुत्तमां सा जलेशमुमामूचे पृथिवीनामिकां सः ॥ ६७॥",
            "a": "20",
            "p": 1
        },
        {
            "i": "20168",
            "n": 68,
            "s": "या मादृशा देवताः सर्वशस्ता धृतास्तया प्रथितत्वात् पृथिव्या ।\nशिवं शेषं गरुडं चाऽह साऽपि परवानात् पर्वतनामधेयान् ॥ ६८॥",
            "a": "20",
            "p": 1
        },
        {
            "i": "20169",
            "n": 69,
            "s": "तैरेवाहं मत्समाश्चैव देव्यो ध्रियन्त इत्येव त ऊचिरेऽथ ।\nब्रह्माणमेवोत्तममाह सोऽपि वेदात्मिकां प्रकृतिं विष्णुपत्नीम् ॥ ६९॥",
            "a": "20",
            "p": 1
        },
        {
            "i": "20170",
            "n": 70,
            "s": "सैका देवी बहुरूपा बभाषे युक्ता यदाऽहं ज्ञेन नारायणेन ।\nयज्ञक्रियामानिनी यज्ञनाम्नी तदोत्तमा तत्प्रवेशात् तदाख्या ॥ ७०॥",
            "a": "20",
            "p": 1
        },
        {
            "i": "20171",
            "n": 71,
            "s": "विष्ण्वाविष्टा यज्ञनाम्नी तदङ्कस्थिता सोचे केशवो ह्युत्तमोऽलम् ।\nन तत्समश्चाधिकोऽतः कुतः स्यादृषे सत्यं नान्यथेति स्म भूयः ॥ ७१॥",
            "a": "20",
            "p": 1
        },
        {
            "i": "20172",
            "n": 72,
            "s": "तयोक्तोऽहं नावतारेषु कश्चिद् विशेष इत्येव यदुप्रवीरम् ।\nसर्वोत्तमोऽसीत्यवदं स चाऽह न केवलं मेऽङ्कगायाः श्रियोऽहम् ॥ ७२॥",
            "a": "20",
            "p": 1
        },
        {
            "i": "20173",
            "n": 73,
            "s": "सदोत्तमः किन्तु यदा तु सा मे वामार्द्धरूपा दक्षिणानामधेया ।\nयस्मात् तस्या दक्षिणतः स्थितोऽहं तस्मान्नाम्ना दक्षिणेत्येव सा स्यात् ॥ ७३॥",
            "a": "20",
            "p": 1
        },
        {
            "i": "20174",
            "n": 74,
            "s": "सा दक्षिणामानिनी देवता च सा च स्थिता बहुरूपा मदर्द्धा ।\nवामार्द्धो मे तत्प्रविष्टो यतो हि ततोऽहं स्यामर्द्धनारायणाख्यः ॥ ७४॥",
            "a": "20",
            "p": 1
        },
        {
            "i": "20175",
            "n": 75,
            "s": "तदाऽप्यस्या उत्तमोऽहं सुपूर्णो न मादृशः कश्चिदस्त्युत्तमो वा ।\nइत्येवावादीद् दक्षिणाभिः सहेति सर्वोत्तमत्वं दक्षिणानां स्मरन्त्सः ॥ ७५॥",
            "a": "20",
            "p": 1
        },
        {
            "i": "20176",
            "n": 76,
            "s": "ताभिश्चैताभिर्दक्षिणाभिः समेताद् वरिष्ठोऽहं जगतः सर्वदैव ।\nमत्सामर्थ्यान्नैव चानन्तभागो दक्षिणानां विद्यते नारदेति ॥ ७६॥",
            "a": "20",
            "p": 1
        },
        {
            "i": "20177",
            "n": 77,
            "s": "उक्तं कृष्णेनाप्रतिमेन भूपा अन्योत्तमत्वं दक्षिणानां च शश्वत् ।\nसेयं भैष्मी दक्षिणा केशवोऽयं तस्याः श्रेष्ठः पश्यत राजसङ्घाः ॥ ७७॥",
            "a": "20",
            "p": 1
        },
        {
            "i": "20178",
            "n": 78,
            "s": "प्रत्यक्षं वो वीर्यमस्यापि कुन्त्या युधेऽर्थितः केशवो वीर्यमस्यै ।\nअदर्शयत् पाण्डवान् धार्तराष्ट्रान् भीष्मद्रोणद्रौणिकृपान् सकर्णान् ।\nनिरायुधांश्चक्र एकः क्षणेन लोकश्रेष्ठान् दैवतैरप्यजेयान् ॥ ७८॥",
            "a": "20",
            "p": 1
        },
        {
            "i": "20179",
            "n": 79,
            "s": "व्रतं भीमस्यास्ति नैवाभि कृष्णमियामिति स्माऽज्ञया तस्य विष्णोः ।\nचक्रं रथस्याग्रहीत् स प्रणम्य कृष्णं स तं केशवोऽपाहरच्च ॥ ७९॥",
            "a": "20",
            "p": 1
        },
        {
            "i": "20180",
            "n": 80,
            "s": "एवं क्रीडन्तोऽप्यात्मशक्त्या प्रयत्नं कुर्वन्तस्ते विजिताः केशवेन ।\nततः सर्वे नेमुरस्मै पृथा च सविस्मया वासुदेवं ननाम ॥ ८०॥",
            "a": "20",
            "p": 1
        },
        {
            "i": "20181",
            "n": 81,
            "s": "एवं विधान्यद्भुतानीह कृष्णे दृष्टानि वः शतसाहस्रशश्च ।\nतस्मादेष ह्यद्भुतोऽत्युत्तमश्चेत्युक्ता नेमुस्तेऽखिला वासुदेवम् ॥ ८१॥",
            "a": "20",
            "p": 1
        },
        {
            "i": "20182",
            "n": 82,
            "s": "वाय्वाज्ञया वायुशिष्यः स सत्यमित्याद्युक्त्वा नारदो रुग्मिणीं च ।\nस्तुत्वा पुष्पं पारिजातस्य दत्वा ययौ लोकं क्षिप्रमब्जोद्भवस्य ॥ ८२॥",
            "a": "20",
            "p": 1
        },
        {
            "i": "20183",
            "n": 83,
            "s": "साक्षात् सत्या रुग्मिणीत्येकसंविद् द्विधाभूता नात्र भेदोऽस्ति कश्चित् ।\nतथाऽपि सा प्रमदानां स्वभावप्रकाशनार्थं कुपितेवाऽस सत्या ॥ ८३॥",
            "a": "20",
            "p": 1
        },
        {
            "i": "20184",
            "n": 84,
            "s": "साकं रुग्मिण्या राजमध्ये प्रवेशात् स्तवादृषेः पुष्पदानाच्च देवीम् ।\nकोपाननं दर्शयन्तीमुवाच विडम्बार्थं कामिजनस्य कृष्णः ॥ ८४॥",
            "a": "20",
            "p": 1
        },
        {
            "i": "20185",
            "n": 85,
            "s": "दातास्म्यहं पारिजातं तरुं त इत्येव तत्राथाऽगमद् वासवोऽपि ।\nसर्वैर्देवैर्भौमजितोऽप्यदित्यास्तेनैवाथो कुण्डलाभ्यां हृताभ्याम् ॥ ८५॥",
            "a": "20",
            "p": 1
        },
        {
            "i": "20186",
            "n": 86,
            "s": "तदैवाऽगुर्मुनयस्तेन तुन्ना बदर्यास्ते सर्व एवाऽशु कृष्णम् ।\nययाचिरे भौमवधाय नत्वा स्तुत्वा स्तोत्रैर्वैदिकैस्तान्त्रिकैश्च ॥ ८६॥",
            "a": "20",
            "p": 1
        },
        {
            "i": "20187",
            "n": 87,
            "s": "इन्द्रेण देवैः सहितेन याचितो विप्रैश्च सस्मार विहङ्गराजम् ।\nआगम्य नत्वा पुरतः स्थितं तमारुह्य सत्यासहितो ययौ हरिः ॥ ८७॥",
            "a": "20",
            "p": 1
        },
        {
            "i": "20188",
            "n": 88,
            "s": "नित्यैव या प्रकृतिः स्वेच्छयैव जगच्छिक्षार्थं द्वादशीं भीमसञ्ज्ञाम् ।\nउपोष्य बभ्रे कोटिधाराजलस्य विष्णोः प्रीत्यर्थं सैव हि सत्यभामा ॥ ८८॥",
            "a": "20",
            "p": 1
        },
        {
            "i": "20189",
            "n": 89,
            "s": "तया युक्तो गरुडस्कन्धसंस्थो दूरानुयातो वज्रभृताऽप्यनुज्ञाम् ।\nदत्वाऽमुष्मै प्रययौ वायुजुष्टामाशां कृष्णो भौमवधे धृतात्मा ॥ ८९॥",
            "a": "20",
            "p": 1
        },
        {
            "i": "20190",
            "n": 90,
            "s": "भौमो ह्यासीद् ब्रह्मवरादवध्यो न शस्त्रभृज्जीयस इत्यमुष्मै ।\nदत्तो वरो ब्रह्मणा तद्वदेव तस्यामात्यानां तद्वदवध्यता च ॥ ९०॥",
            "a": "20",
            "p": 1
        },
        {
            "i": "20191",
            "n": 91,
            "s": "भौमेन जय्यत्वमपि ह्यमीषां दत्तं भौमाय ब्रह्मणा क्रोडरूपात् ।\nविष्णोर्जातायास्य दुर्गं च दत्तं प्राग्ज्योतिषं नाम पुरं समस्तैः ॥ ९१॥",
            "a": "20",
            "p": 1
        },
        {
            "i": "20192",
            "n": 92,
            "s": "आसीद् बाह्ये गिरिदुर्गं तदन्तः पानीयदुर्गं मौरवं पाशदुर्गम् ।\nतस्याप्यन्तः क्षुरधारोपमं तत् पाशाश्च ते षट्सहस्राश्च घोराः ।\nअभेद्यत्वमरिभिरतार्यता च दत्ता दुर्गाणां ब्रह्मणाऽऽराधितेन ॥ ९२॥",
            "a": "20",
            "p": 1
        },
        {
            "i": "20193",
            "n": 93,
            "s": "तस्यामात्याः पीठमुरौ निसुम्भहयग्रीवौ पञ्चजनश्च शूराः ।\nसङ्कल्प्य तान् लोकपालानहं च ब्रह्मेत्यद्धा भाषमाणः स आस्ते ॥ ९३॥",
            "a": "20",
            "p": 1
        },
        {
            "i": "20194",
            "n": 94,
            "s": "हन्तुम् कृष्णो नरकं तत्र गत्वा गिरिदुर्गं गदया निर्बिभेद ।\nवायव्यास्त्रेणोदकं शोषयित्वा चकर्त खड्गेन मुरस्य पाशान् ॥ ९४॥",
            "a": "20",
            "p": 1
        },
        {
            "i": "20195",
            "n": 95,
            "s": "अथाभिपेतुर्मुरपीठौ निसुम्भहयग्रीवौ पञ्चजनश्च दैत्याः ।\nताञ्छैलशस्त्रास्त्रशिलाभिवर्षिणश्चक्रे व्यसूंश्चक्रनिकृत्तकन्धरान् ॥ ९५॥",
            "a": "20",
            "p": 1
        },
        {
            "i": "20196",
            "n": 96,
            "s": "तेषां सुताः सप्तसप्तोरुवीर्या वरादवध्या गिरिशस्याभिपेतुः ।\nतानस्त्रशस्त्राभिमुचः शरोत्तमैः समर्पयामास स मृत्यवेऽच्युतः ॥ ९६॥",
            "a": "20",
            "p": 1
        },
        {
            "i": "20197",
            "n": 97,
            "s": "हत्वा पञ्चत्रिंशतो मन्त्रिपुत्रान् जगाम भौमस्य सकाशमाशु ।\nश्रुत्वा भौमः कृष्णमायातमारादक्षोहिणीत्रिंशकेनाभ्ययात् तम् ॥ ९७॥",
            "a": "20",
            "p": 1
        },
        {
            "i": "20198",
            "n": 98,
            "s": "जघ्ने सेनां गरुडः पक्षपातैः पादं शेषां केशवः सायकौघैः ।\nअथाऽससादाऽशु भौमोऽच्युतं तं मुञ्चञ्छरानस्त्रसम्मन्त्रितान् द्राक् ।\nविव्याध तं केशवः सायकौघैर्भौमः शतघ्नीं ब्रह्मदत्ताममुञ्चत् ॥ ९८॥",
            "a": "20",
            "p": 1
        },
        {
            "i": "20199",
            "n": 99,
            "s": "अच्छेद्योऽभेद्यो नित्यसंवित्सुखात्मा नित्याव्ययः पूर्णशक्तिः स कृष्णः ।\nनिगीर्य तां देववरः शतघ्नीं नित्याश्रान्तोऽदर्शयच्छ्रान्तवच्च ॥ ९९॥",
            "a": "20",
            "p": 1
        },
        {
            "i": "201100",
            "n": 100,
            "s": "बहून् वरान् ब्रह्मणोऽन्येष्वमोघान् मोघीकृतान् वीक्ष्य परात्परेशः ।\nभवेत् कथञ्चिद् बहुमानेन युक्त इत्येव कृष्णोऽदर्शयच्छ्रान्तवत् स्वम् ॥ १००॥",
            "a": "20",
            "p": 1
        },
        {
            "i": "201101",
            "n": 101,
            "s": "तदा दृप्तं नरकं वीक्ष्य देवी सत्याऽऽददे कार्मुकं शार्ङ्गसञ्ज्ञम् ।\nचकार तं यतमानं च भौमं निरायुधं विरथं च क्षणेन ॥ १०१॥",
            "a": "20",
            "p": 1
        },
        {
            "i": "201102",
            "n": 102,
            "s": "आलिङ्ग्य कृष्णः सत्यभामां पुनश्च रथान्तरे संस्थितं भौममुग्रम् ।\nसृजन्तमस्त्राण्यरिणा निकृत्तकन्धं मृत्योरर्पयामास शीघ्रम् ॥ १०२॥",
            "a": "20",
            "p": 1
        },
        {
            "i": "201103",
            "n": 103,
            "s": "स मन्त्रिभिर्मन्त्रिपुत्रैः समेतो जगाम कृष्णावज्ञयाऽन्धं तमश्च ।\nतदाविष्टो वायुरगाच्च कृष्णमन्तःपुरं प्राविशत् सत्ययेशः ॥ १०३॥",
            "a": "20",
            "p": 1
        },
        {
            "i": "201104",
            "n": 104,
            "s": "तदा भूमिः पञ्चभूतावरा या यस्यां जज्ञे नरकः श्रीवराहात् ।\nमूलप्रकृत्यैव भूम्या नितान्तमाविष्टा या साऽगमत् कृष्णपादौ ॥ १०४॥",
            "a": "20",
            "p": 1
        },
        {
            "i": "201105",
            "n": 105,
            "s": "साऽदित्यास्ते कुण्डले पादयोश्च निधाय पौत्रं भगदत्तसञ्ज्ञम् ।\nसमर्पयामास तस्याभिषेकं प्राग्ज्योतिषे कारयामास कृष्णः ॥ १०५॥",
            "a": "20",
            "p": 1
        },
        {
            "i": "201106",
            "n": 106,
            "s": "संस्थाप्य तं सर्वकिरातराज्ये भौमाहृतं वैश्रवणाद् बलेन ।\nशिवेन दत्तं धनदायातिसत्त्वं भगदत्ते न्यदधात् सुप्रतीकम् ॥ १०६॥",
            "a": "20",
            "p": 1
        },
        {
            "i": "201107",
            "n": 107,
            "s": "करीन्द्रमेकं तं निधायैव तस्मिन् कृत्वा प्रसादं च वसुन्धरायाः ।\nचतुर्दन्तान् षट्सहस्रान् करीन्द्रान् पयोब्धिजान् प्राहिणोद् द्वारवत्यै ॥ १०७॥",
            "a": "20",
            "p": 1
        },
        {
            "i": "201108",
            "n": 108,
            "s": "नराधिपान् देवगन्धर्वनागान् जित्वाऽऽनीतं हेमरत्नोच्चराशिम् ।\nशतद्वयं योजनानां समृद्धं समन्ततः प्राहिणोत् स्वां पुरीं सः ॥ १०८॥",
            "a": "20",
            "p": 1
        },
        {
            "i": "201109",
            "n": 109,
            "s": "महावीर्यैर्नैर्.हृतै राक्षसेन्द्रैर्भौमानीतैर्निर्.हृतिं योधयित्वा ।\nस प्राहिणोत् सर्वरत्नोच्चराशिं गजांश्च नारायण आदिदेवः ॥ १०९॥",
            "a": "20",
            "p": 1
        },
        {
            "i": "201110",
            "n": 110,
            "s": "तत्रापश्यत् कन्यका भूमिपानां भौमानीताः समरे तान् विजित्य ।\nद्व्यष्टौ सहस्राणि शतं च रूपशीलोदारा अक्षताः सद्व्रतस्थाः ॥ ११०॥",
            "a": "20",
            "p": 1
        },
        {
            "i": "201111",
            "n": 111,
            "s": "काश्चित् तत्राऽसन् देवगन्धर्वकन्यास्तासां प्रधाना त्वष्टृपुत्री कशेरुः ।\nपुत्रा अग्नेः पूर्वमासंश्च तेऽथ स्त्रीत्वप्राप्त्यै चक्रुरुग्रं तपश्च ॥ १११॥",
            "a": "20",
            "p": 1
        },
        {
            "i": "201112",
            "n": 112,
            "s": "भार्यात्वार्थे वासुदेवस्य योषित्तनुं तासामिच्छतीनां समीरः ।\nअदाद् वरं तपसाऽऽराधितः सन् स्त्रीभूतास्ते बदरीं स प्रजग्मुः ॥ ११२॥",
            "a": "20",
            "p": 1
        },
        {
            "i": "201113",
            "n": 113,
            "s": "नारायणं तत्र शुश्रूषमाणाः प्राप्याप्सरस्त्वं राजकुलेषु जाताः ।\nकाश्चित् स्वर्गे ता निशाम्यैव कृष्णं वव्रुः पतिं सर्वगुणाभिरामम् ॥ ११३॥",
            "a": "20",
            "p": 1
        },
        {
            "i": "201114",
            "n": 114,
            "s": "आजानदेवैः सर्वगुणैः समास्ताः स्वभावतोऽथेन्दिरावेशतोऽतः ।\nगुणाधिकास्ताः शिबिकासु कृष्ण आरोपयित्वा प्राहिणोद् द्वारवत्यै ॥ ११४॥",
            "a": "20",
            "p": 1
        },
        {
            "i": "201115",
            "n": 115,
            "s": "समन्ततो योजनानां शते द्वे प्रवृद्धमिन्द्रस्य स रत्नपर्वतम् ।\nनित्यामृतस्रावि जलेश्वरस्य च्छत्रं च दोर्भ्यां गरुडे न्यधाद्धरिः ॥ ११५॥",
            "a": "20",
            "p": 1
        },
        {
            "i": "201116",
            "n": 116,
            "s": "स्वयं च सत्यासहितः समारुहत् स चाश्रमेणैव ययौ त्रिविष्टपम् ।\nअभिप्रयातोऽखिललोकपालैर्जनार्दनः शक्रगृहं विवेश ॥ ११६॥",
            "a": "20",
            "p": 1
        },
        {
            "i": "201117",
            "n": 117,
            "s": "सम्पूजितः सत्यभामासहायः शक्रेण शच्या सहितेन सादरम् ।\nददावदित्या अपि कुण्डले शुभे समस्तदेवैर्मुनिभिश्च वन्दितः ॥ ११७॥",
            "a": "20",
            "p": 1
        },
        {
            "i": "201118",
            "n": 118,
            "s": "तमासुरावेशवशादजानती सत्यां च सर्वप्रभवौ जगत्प्रभू ।\nनिर्दोषसौख्यैकतनू शुभाशिषस्ताभ्यां ददौ साऽदितिरात्मपुत्रवत् ॥ ११८॥",
            "a": "20",
            "p": 1
        },
        {
            "i": "201119",
            "n": 119,
            "s": "अथो सदानन्दचिदात्मदेहः न नन्दनोद्यानमजोऽनुरूपया ।\nअनन्तशक्तिः सह सत्यभामया विवेश रन्तुं प्रिययाऽखिलेश्वरः ॥ ११९॥",
            "a": "20",
            "p": 1
        },
        {
            "i": "201120",
            "n": 120,
            "s": "तयाऽच्युतोऽसौ कनकावदातया सुकुङ्कुमादिग्धपिशङ्गवाससा ।\nपूर्णेन्दुकोट्योघजयन्मुखाब्जया रेमेऽमितात्मा जगदेकसुन्दरः ॥ १२०॥",
            "a": "20",
            "p": 1
        },
        {
            "i": "201121",
            "n": 121,
            "s": "सर्वर्तुनित्योदितसर्ववैभवे सुरत्नचामीकरवृक्षसद्वने ।\nसदैव पूर्णेन्दुविराजिते हरिश्चचार देव्या पवनानुसेविते ॥ १२१॥",
            "a": "20",
            "p": 1
        },
        {
            "i": "201122",
            "n": 122,
            "s": "विदोषसंवित्तनुरत्र सत्तरुं ददर्श सत्याऽमृतमन्थनोद्भवम् ।\nसा पारिजातं मणिकाञ्चनात्मकं समस्तकामप्रदमार्तिहारिणम् ॥ १२२॥",
            "a": "20",
            "p": 1
        },
        {
            "i": "201123",
            "n": 123,
            "s": "दृष्ट्वैव तं सुस्मितचन्द्रिकास्फुरन्मुखारविन्दाऽसितलोललोचना ।\nकपोलनिर्भातचलत्सुकुण्डला जगाद देवाधिपतिं पतिं सती ॥ १२३॥",
            "a": "20",
            "p": 1
        },
        {
            "i": "201124",
            "n": 124,
            "s": "तरुर्जगज्जीवद मे गृहाङ्गणे संस्थापनीयोऽयमचिन्त्यपौरुष ।\nइतीरितस्तां कलशोपमस्तनीमालिङ्ग्य देवस्तरुमुद्बबर्ह ॥ १२४॥",
            "a": "20",
            "p": 1
        },
        {
            "i": "201125",
            "n": 125,
            "s": "स तेन वृक्षेण सहैव केशवस्तया च देव्याऽऽरुहदग्र्यपौरुषम् ।\nखगेश्वरं तच्च निशम्य शच्या प्रचोदितो वासव आगमत् सुरैः ॥ १२५॥",
            "a": "20",
            "p": 1
        },
        {
            "i": "201126",
            "n": 126,
            "s": "तानासुरावेशयुतान् हरेश्च बलप्रकाशाय समुद्यतान् सुरान् ।\nन्यवारयच्छार्ङ्गशरासनच्युतैर्हरिप्रिया बाणवरैः समस्तशः ॥ १२६॥",
            "a": "20",
            "p": 1
        },
        {
            "i": "201127",
            "n": 127,
            "s": "निरायुधं वैश्रवणं चकार चिक्षेप चाब्धौ गरुडो जलेश्वरम् ।\nप्रधानवायोस्तनयं तु वायुं कोणाधिपं वह्नियमादिकानपि ॥ १२७॥",
            "a": "20",
            "p": 1
        },
        {
            "i": "201128",
            "n": 128,
            "s": "विबोध्य शार्ङ्गोत्थरवैः स्वकां तनुमावेशितानामसुरैरगाद्धरिः ।\nते बोधितास्तेन रणं विसृज्य ययुर्विदित्वा तम्नादिपूरुषम् ॥ १२८॥",
            "a": "20",
            "p": 1
        },
        {
            "i": "201129",
            "n": 129,
            "s": "शिवं च शक्रार्थमुपागतं हरिर्व्यद्रावयच्छार्ङ्गविनिःसृतैः शरैः ।\nसवाहनो दूरतरे निपातितो गुरुत्मता शम्भुरगाच्छराहतः ॥ १२९॥",
            "a": "20",
            "p": 1
        },
        {
            "i": "201130",
            "n": 130,
            "s": "विद्राविते बाणगणैश्च शौरिणा हरे हरौ वज्रमवासृजद् द्रुतम् ।\nशक्रोऽग्रहीत् तं प्रहसन् जनार्दनः करेण वामेन च चापजग्मिवान् ॥ १३०॥",
            "a": "20",
            "p": 1
        },
        {
            "i": "201131",
            "n": 131,
            "s": "अपाहसत् तं जगदेकसुन्दरी हरिप्रियाऽथो जगदेकमातरम् ।\nउवाच शक्रो जगतां जनित्रे प्रदर्शयामो वयमात्मशैशवम् ॥ १३१॥",
            "a": "20",
            "p": 1
        },
        {
            "i": "201132",
            "n": 132,
            "s": "जगाम चाथो शरणं जनार्दनं सुरैर्वृतो देवपतिः क्षमापयन् ।\nशृङ्गं च दत्वा मणिपर्वतस्य प्रणम्य देव्या सहितं जगद्गुरुम् ॥ १३२॥",
            "a": "20",
            "p": 1
        },
        {
            "i": "201133",
            "n": 133,
            "s": "ययाच एनं परिरक्षणाय शचीपतिः केशवमर्जुनस्य ।\nजगाद कृष्णोऽपि धरातळस्थिते न मय्यमुं कश्चन जेष्यतीति ॥ १३३॥",
            "a": "20",
            "p": 1
        },
        {
            "i": "201134",
            "n": 134,
            "s": "तमर्जुनार्थं वरमाप्य वासवः पुनःपुनश्चक्रधरं प्रणम्य ।\nप्रसन्नदृष्ट्या हरिणाऽभिवीक्षितो ययौ महाभागवतः स्वमालयम् ॥ १३४॥",
            "a": "20",
            "p": 1
        },
        {
            "i": "201135",
            "n": 135,
            "s": "कृष्णोऽप्यनुज्ञाप्य पुरन्दरं पुरीं निजां व्रजन्नभ्यधिकं व्यरोचत ।\nकिरीटधारी वरकुण्डलोल्लसन्मुखाम्बुजः पीतपटः सुकौस्तुभः ॥ १३५॥",
            "a": "20",
            "p": 1
        },
        {
            "i": "201136",
            "n": 136,
            "s": "विरोचमानस्य सदा जगत्प्रभोर्नवै विशेषः क्वचिदच्युतस्य ।\nतथाऽपि तत् स्मारयितुं वचो भवेदपेक्ष्य चाल्पज्ञमतिं पुराणगम् ॥ १३६॥",
            "a": "20",
            "p": 1
        },
        {
            "i": "201137",
            "n": 137,
            "s": "प्रविश्य चेशः स्वपुरीं स यादवैः सुपूजितोऽन्तःपुरमेत्य चाङ्गणे ।\nतरुं प्रियाया न्यदधाद् गृहस्य सहैव शृङ्गेण च रत्नसद्गिरेः ॥ १३७॥",
            "a": "20",
            "p": 1
        },
        {
            "i": "201138",
            "n": 138,
            "s": "प्रदाय रत्नानि च सर्वसात्त्वतां यथेष्टतस्ता अपि कन्यकाः प्रभुः ।\nउद्वाह्य रेमे पृथगेव रत्नप्रासादसंस्थाभिरनन्तरूपः ॥ १३८॥",
            "a": "20",
            "p": 1
        },
        {
            "i": "201139",
            "n": 139,
            "s": "पृथक्पृथक् तासु दशैव पुत्रकानधत्त कन्यामपि सर्वशः प्रभुः ।\nप्रद्युम्नसाम्बावपि भानुचारुदेष्णौ च तेषां नितरां गुणाधिकाः ॥ १३९॥",
            "a": "20",
            "p": 1
        },
        {
            "i": "201140",
            "n": 140,
            "s": "विवस्वतो योऽवरजोऽदितेः सुतः ख्यातश्च नाम्ना सवितेति कृष्णात् ।\nजातः स सत्याजठरेऽत्र नाम्ना भानुस्तु भैष्म्या अपि चारुदेष्णः ॥ १४०॥",
            "a": "20",
            "p": 1
        },
        {
            "i": "201141",
            "n": 141,
            "s": "स चारुदेष्णोऽपि हि विघ्नराजो येऽन्ये च कृष्णस्य सुताः समस्ताः ।\nते चैव गीर्वाणगणास्तथाऽन्ये ये द्वारकायां निवसन्ति सर्वे ॥ १४१॥",
            "a": "20",
            "p": 1
        },
        {
            "i": "201142",
            "n": 142,
            "s": "तस्यां समस्तैरभिपूज्यमाने देवे स्वपुर्यां निवसत्यनन्ते ।\nययौ कदाचित् स तु रौग्मिणेयः साम्बेन सार्धं भुजगेन्द्रलोकम् ॥ १४२॥",
            "a": "20",
            "p": 1
        },
        {
            "i": "201143",
            "n": 143,
            "s": "अज्ञानतस्तैरभियोधितः स जिगाय सर्वानपि वासुकिं च ।\nविद्राप्य बाणैरथ रत्नसञ्चयान् समाददे नेमुरमुं ततस्ते ॥ १४३॥",
            "a": "20",
            "p": 1
        },
        {
            "i": "201144",
            "n": 144,
            "s": "तैः पूजितः साम्बसहाय आशु मयं च मायाविनमस्त्रवर्षैः ।\nविजित्य रुन्धानमनेन पूजितो ययौ रथेनाम्बरगेन नाकम् ॥ १४४॥",
            "a": "20",
            "p": 1
        },
        {
            "i": "201145",
            "n": 145,
            "s": "तत्रैव कृष्णेन तु पारिजाते हृते जयन्तं प्रजिगाय चाऽजौ ।\nसंस्पर्धयाऽऽयातममुष्य चानुजं साम्बोऽजयद् वृषभं नाम शस्त्रैः ॥ १४५॥",
            "a": "20",
            "p": 1
        },
        {
            "i": "201146",
            "n": 146,
            "s": "अस्त्राणि तावस्त्रवरैर्निहत्य तयोश्च ताभ्यां प्रतिदग्धयानौ ।\nविद्राप्य तौ बाणवरैः सुरेन्द्रसम्पूजितौ ययतुर्विद्यया खे ॥ १४६॥",
            "a": "20",
            "p": 1
        },
        {
            "i": "201147",
            "n": 147,
            "s": "स विद्यया साम्बमुदूह्य रत्या प्रदत्तया रुग्मिणिनन्दनः पुरीम् ।\nययौ ततो नारद आगमद् द्रुतं ज्ञातुं हरेर्बहुभार्यासु वृत्तिम् ॥ १४७॥",
            "a": "20",
            "p": 1
        },
        {
            "i": "201148",
            "n": 148,
            "s": "तं द्व्यष्टसाहस्रगृहेषु दृष्ट्वा तावत्स्वरूपैर्विहरन्तमेकम् ।\nसुविस्मितः प्रययौ तं प्रणम्य शक्रप्रस्थं पूजितश्चात्र पार्थैः ॥ १४८॥",
            "a": "20",
            "p": 1
        },
        {
            "i": "201149",
            "n": 149,
            "s": "स आज्ञया ब्रह्मण आह कृष्णां क्रमात् कर्तुं भीम एवैकसंस्थाम् ।\nअन्या देवीः स्वापयित्वा शरीरे तस्या भारत्याः पूर्णभोगार्थमेव ॥ १४९॥",
            "a": "20",
            "p": 1
        },
        {
            "i": "201150",
            "n": 150,
            "s": "सुन्दोपसुन्दौ भ्रातरौ ब्रह्मवाक्यात् परस्परादन्यतो नैव वध्यौ ।\nतिलोत्तमार्थे निहतौ परस्परं तयोर्वधार्थे सृष्टया तेन दैत्यौ ॥ १५०॥",
            "a": "20",
            "p": 1
        },
        {
            "i": "201151",
            "n": 151,
            "s": "अतः पृथग् वत्सरतो भवत्सु क्रमात् कृष्णा तिष्ठतां योऽन्ययुक्ताम् ।\nपश्येद् वोऽसौ वत्सरं तीर्थयात्रां कुर्यादिति स्माथ चक्रुस्तथा ते ॥ १५१॥",
            "a": "20",
            "p": 1
        },
        {
            "i": "201152",
            "n": 152,
            "s": "ततः कदाचिद् धर्मराजेन युक्तां शस्त्रागारे विप्रगोरक्षणार्थम् ।\nशस्त्रादित्सुः फल्गुनोऽद्राक् स शस्त्रैर्दस्यून् हत्वा तीर्थयात्रोन्मुखोऽभूत् ॥ १५२॥",
            "a": "20",
            "p": 1
        },
        {
            "i": "201153",
            "n": 153,
            "s": "युधिष्ठिराद्यैः सौहृदाद् वारितोऽपि ययौ सत्यार्थं स कदाचिद् द्युनद्याम् ।\nकुर्वन् स्नानं मायया नागवध्वा हृतो लोकं भुजगानां क्षणेन ॥ १५३॥",
            "a": "20",
            "p": 1
        },
        {
            "i": "201154",
            "n": 154,
            "s": "तस्याः पिता गरुडेनाऽत्तपत्युः पुत्राकाङ्क्षी चोदयामास पार्थम् ।\nसंवत्सरब्रह्मचर्ये तु पार्थैः कृष्णाहेतोः समये साधु बद्धम् ॥ १५४॥",
            "a": "20",
            "p": 1
        },
        {
            "i": "201155",
            "n": 155,
            "s": "पुनःपुनर्याच्यमानः स पार्थः पुत्रार्थमस्या भुजगेन तस्याम् ।\nउत्पादयामास सुतं कुजांशं नाम्नैरावन्तं वरुणावेशयुक्तम् ॥ १५५॥",
            "a": "20",
            "p": 1
        },
        {
            "i": "201156",
            "n": 156,
            "s": "गुणाः पितुर्मातृजातिः सुतानां यस्मात् सतां प्रायशस्तेन नागः ।\nबली च पार्थप्रथमोद्भवत्वान्मायाविदस्त्री च सुधार्मिकश्च ॥ १५६॥",
            "a": "20",
            "p": 1
        },
        {
            "i": "201157",
            "n": 157,
            "s": "ततो ययावर्जुनस्तीर्थयात्राक्रमेण पाण्ड्यांस्तनयोऽस्य मात्रा ।\nसह त्यक्तो भुजगैर्देवलोके सम्पूजितो न्यवसद् दैवतैश्च ॥ १५७॥",
            "a": "20",
            "p": 1
        },
        {
            "i": "201158",
            "n": 158,
            "s": "सत्यात्ययान्नैव दोषोऽर्जुनस्य तेजीयसश्चिन्तनीयः कथञ्चित् ।\nश्रेष्ठापराधान्नान्यदोषस्य लेपस्तेजीयसां निर्णयोऽयं हि शास्त्रे ॥ १५८॥",
            "a": "20",
            "p": 1
        },
        {
            "i": "201159",
            "n": 159,
            "s": "अतिस्नेहाच्चाग्रजाभ्यां तदस्य क्षान्तं सुता पाण्ड्यराजेन दत्ता ।\nसंवत्सरान्ते फल्गुनस्याभिरूपा चित्राङ्गदा वीरसेनेन तोषात् ॥ १५९॥",
            "a": "20",
            "p": 1
        },
        {
            "i": "201160",
            "n": 160,
            "s": "स वीरसेनस्त्वष्टुरंशो यमस्याप्यावेशयुक् सा च कन्या शची हि ।\nतारादेहे सूर्यजस्याङ्गसङ्गात् स्वर्गं नागादन्तरिक्षादिहाऽसीत् ॥ १६०॥",
            "a": "20",
            "p": 1
        },
        {
            "i": "201161",
            "n": 161,
            "s": "तेनैव हेतोर्नातिसामीप्यमासीत् तस्याः पार्थे पुत्रिकापुत्रधर्मा ।\nतस्यां जातो बभ्रुवाहोऽर्जुनेन पूर्वं जयन्तः कामदेवांशयुक्तः ॥ १६१॥",
            "a": "20",
            "p": 1
        },
        {
            "i": "201162",
            "n": 162,
            "s": "पुत्रं वीरं जनयित्वाऽर्जुनोऽतो गच्छन् प्रभासं शापतो ग्राहदेहाः ।\nअमूमुचच्चाप्सरसः स पञ्च ताभिर्गृहीतः प्रविकृष्य तीरम् ॥ १६२॥",
            "a": "20",
            "p": 1
        },
        {
            "i": "201163",
            "n": 163,
            "s": "एवं हि तासां शापमोक्षः प्रदत्तो यदाऽखिला वो युगपत् सम्प्रकर्षेत् ।\nएकस्तदा निजरूपाप्तिरेवेत्यलं तुष्टेन ब्राह्मणेनाऽनतानाम् ॥ १६३॥",
            "a": "20",
            "p": 1
        },
        {
            "i": "201164",
            "n": 164,
            "s": "विप्रापहासात् कुत्सितयोनितस्ताः कन्यातीर्थे पाण्डवः सम्प्रमुच्य ।\nप्राप्तः प्रभासं वासुदेवानुजातां शुश्राव रामेण सुयोधनोद्यताम् ॥ १६४॥",
            "a": "20",
            "p": 1
        },
        {
            "i": "201165",
            "n": 165,
            "s": "विचिन्त्य कार्यं यतिरूपं गृहीत्वा कुशस्थलीं प्रययौ तं समीपे ।\nप्राप्तं कृष्णः प्राहसत् संविजानन् सत्यासहायः शयनीयाधिरूढः ॥ १६५॥",
            "a": "20",
            "p": 1
        },
        {
            "i": "201166",
            "n": 166,
            "s": "सर्वज्ञा सा लीलया हासहेतुमपृच्छत् तं सोऽपि तस्यै बभाषे ।\nलीलाभाजौ दर्शनार्थं पुनस्तावगच्छतां रैवतं शैलराजम् ॥ १६६॥",
            "a": "20",
            "p": 1
        },
        {
            "i": "201167",
            "n": 167,
            "s": "आक्रीडोऽसौ वृष्णिभोजान्धकानां तत्रापश्यत् केशवः फल्गुनं तम् ।\nस्वसुर्दाने स प्रतिज्ञां रहोऽस्मै चक्रे कृष्णोऽथाऽसदत् सर्ववृष्णीन् ॥ १६७॥",
            "a": "20",
            "p": 1
        },
        {
            "i": "201168",
            "n": 168,
            "s": "दृष्ट्वा गिरौ रौहिणेयो यतीन्द्रवेषं पार्थं ज्ञातियुक्तः प्रणम्य ।\nचक्रे पूजां फल्गुनोऽपि प्रणामं गुणज्येष्ठोऽसीति चक्रे बलाय ॥ १६८॥",
            "a": "20",
            "p": 1
        },
        {
            "i": "201169",
            "n": 169,
            "s": "सर्वज्ञं तं वाग्मिनं वीक्ष्य रामः कन्यागारे वर्षकाले निवासम् ।\nसत्कारपूर्वं कारयेत्याह कृष्णं नैवेत्यूचे केशवो दोषवादी ॥ १६९॥",
            "a": "20",
            "p": 1
        },
        {
            "i": "201170",
            "n": 170,
            "s": "युवा बली दर्शनीयोऽतिवाग्मी नायं योग्यः कन्यकागारवासम् ।\nइत्युक्तवन्तं राम आहाऽप्तविद्ये नास्मिञ्छङ्केत्येव लोकाधिनाथम् ॥ १७०॥",
            "a": "20",
            "p": 1
        },
        {
            "i": "201171",
            "n": 171,
            "s": "नास्मन्मते रोचते त्वन्मतं तु सर्वेषां नः पूज्यमेवास्तु तेन ।\nइत्युक्त्वा तं केशवः सोदरायै शुश्रूषस्वेत्याह सन्तं यतीन्द्रम् ॥ १७१॥",
            "a": "20",
            "p": 1
        },
        {
            "i": "201172",
            "n": 172,
            "s": "नित्याप्रमत्ता साधु सन्तोषयेति प्रोक्ता तथा साऽकरोत् सोऽपि तत्र ।\nचक्रे मासान् वार्षिकान् सत्कथाभिर्वासं वाक्यं श्रद्दधानो हरेस्तत् ॥ १७२॥",
            "a": "20",
            "p": 1
        },
        {
            "i": "201173",
            "n": 173,
            "s": "संयाचितः फल्गुनेनाऽह वाक्यं यद् वासुदेवस्तन्न जानाति कश्चित् ।\nऋते पित्रोर्विपृथोः सात्यकेर्वा सुभद्रां ते प्रददानीति सत्यम् ॥ १७३॥",
            "a": "20",
            "p": 1
        },
        {
            "i": "201174",
            "n": 174,
            "s": "अस्त्रे शस्त्रे तत्त्वविद्यासु चैव शिष्यः शैनेयो वासुदेवेन्द्रसून्वोः ।\nतस्मादस्मै कथयामास कृष्णः स्वशिष्यत्वाद् विपृथोश्चापि सर्वम् ॥ १७४॥",
            "a": "20",
            "p": 1
        },
        {
            "i": "201175",
            "n": 175,
            "s": "अन्ये सर्वे वासुदेवस्य पार्थान् प्रियान् नित्यं जानमाना अपि स्म ।\nरामेणाऽदिष्टा उद्धवोऽथाऽहुकाद्या हार्दिक्याद्या नैव दित्सन्ति जिष्णोः ॥ १७५॥",
            "a": "20",
            "p": 1
        },
        {
            "i": "201176",
            "n": 176,
            "s": "दुर्योधने दातुमिच्छन्ति सर्वे रामप्रियार्थं जानमाना हरेस्तत् ।\nअप्यप्रियं राक्षसावेशयुक्तास्तस्मात् सर्वान् वञ्चयामास कृष्णः ॥ १७६॥",
            "a": "20",
            "p": 1
        },
        {
            "i": "201177",
            "n": 177,
            "s": "प्रद्युम्नसाम्बप्रमुखाश्च वञ्चिता ययुस्तीर्थार्थं रामयुक्ताः समग्राः ।\nपिण्डोद्धारं तत्र महोत्सवेष्वावर्तत्सु क्वचिदूचे सुभद्रा ॥ १७७॥",
            "a": "20",
            "p": 1
        },
        {
            "i": "201178",
            "n": 178,
            "s": "यते तीर्थानाचरन् बान्धवांस्त्वमद्राक्षीर्नः कच्चिदिष्टान् स्म पार्थान् ।\nकुन्तीं कृष्णां चेत्याह पृष्टः स पार्थ औंइत्येतेषामाह चानामयं सः ॥ १७८॥",
            "a": "20",
            "p": 1
        },
        {
            "i": "201179",
            "n": 179,
            "s": "भूयः साऽवादीद् भगवन्निन्द्रसूनुर्गतस्तीर्थार्थं ब्राह्मणेभ्यः श्रुतो मे ।\nकच्चिद् दृष्टो भवतेत्योमिति स्म पार्थोऽप्यूचे क्वेति साऽपृच्छदेनम् ॥ १७९॥",
            "a": "20",
            "p": 1
        },
        {
            "i": "201180",
            "n": 180,
            "s": "अत्रैवेति स्मयमानं च पार्थं पुनःपुनः पर्यपृच्छच्छुभाङ्गी ।\nसोऽप्याहोन्मत्ते सोऽस्मि हीति स्मयंस्तां फुल्लाक्षी तं सा ददर्शातिहृष्टा ॥ १८०॥",
            "a": "20",
            "p": 1
        },
        {
            "i": "201181",
            "n": 181,
            "s": "ततो हर्षाल्लज्जया चोत्पलाक्षी किञ्चिन्नोचे पार्थ एनामुवाच ।\nकामाविष्टो मुख्यकालो ह्ययं नावुद्वाहार्थोक्तस्त्विति सा चैनमाह ॥ १८१॥",
            "a": "20",
            "p": 1
        },
        {
            "i": "201182",
            "n": 182,
            "s": "नातिक्रमो वासुदेवस्य युक्तस्तस्मात् तेन स्वपितृभ्यां च दत्ताम् ।\nयुक्तो निजैर्बन्धुभिश्चोत्सवे मां समुद्वहेत्यथ कृष्णं स दध्यौ ॥ १८२॥",
            "a": "20",
            "p": 1
        },
        {
            "i": "201183",
            "n": 183,
            "s": "मातापितृभ्यां सहितोऽथ कृष्णस्तत्रैवाऽयाद् वासवश्चाथ शच्या ।\nसमं मुनीन्द्रैः फल्गुनेन स्मृतः संस्तत्रैवाऽगात् प्रीतियुक्तो निशायाम् ॥ १८३॥",
            "a": "20",
            "p": 1
        },
        {
            "i": "201184",
            "n": 184,
            "s": "कृष्णस्ततः पुरुहूतेन साकं तयोर्विवाहं कारायामास सम्यक् ।\nमातापितृभ्यां सत्यकिनाऽपि युक्तो महोत्सवेऽन्याविदितो मुनीन्द्रैः ॥ १८४॥",
            "a": "20",
            "p": 1
        },
        {
            "i": "201185",
            "n": 185,
            "s": "ततः कृष्णः स्यन्दनं फल्गुनार्थे निधाय स्वं प्रययौ तद्रजन्याम् ।\nगते च शक्रे रथमारुरोह प्रातः पार्थः सहितो भार्ययैव ॥ १८५॥",
            "a": "20",
            "p": 1
        },
        {
            "i": "201186",
            "n": 186,
            "s": "सर्वायुधैर्युक्तरथं समास्थिते गृहीतचापे फल्गुने द्वारवत्याम् ।\nआसीद् रावः किङ्किमेतत् त्रिदण्डी कन्यां हरत्येष कोदण्डपाणिः ॥ १८६॥",
            "a": "20",
            "p": 1
        },
        {
            "i": "201187",
            "n": 187,
            "s": "ततस्तु तं सतनुत्रं महेन्द्रदत्ते दिव्ये कुण्डले वाससी च ।\nदिव्यानि रत्नानि च भूषणानि दृष्ट्वा बिभ्राणं रक्षिणोऽवारयन् स्म ॥ १८७॥",
            "a": "20",
            "p": 1
        },
        {
            "i": "201188",
            "n": 188,
            "s": "ततः स आबद्धतळाङ्गुलित्रः सतूणीरश्चापमायम्य बाणैः ।\nचक्रेऽन्तरिक्षं प्रदिशो दिशश्च निरन्तरं शिक्षया विद्यया च ॥ १८८॥",
            "a": "20",
            "p": 1
        },
        {
            "i": "201189",
            "n": 189,
            "s": "चक्रे सारथ्यं केशवेनैतदर्थे सुशिक्षिता तस्य सम्यक् सुभद्रा ।\nतया पार्थो वारितो नैव कञ्चित् भिन्नत्वचं कृतवान् क्रीडमानः ॥ १८९॥",
            "a": "20",
            "p": 1
        },
        {
            "i": "201190",
            "n": 190,
            "s": "स शिक्षया त्वद्भुतया शरौघैर्विद्राप्य तान् भीषयित्वैव सर्वान् ।\nनिर्गत्य पुर्या विपृथुं ददर्श रामेण पुर्या रक्षणे सन्नियुक्तम् ॥ १९०॥",
            "a": "20",
            "p": 1
        },
        {
            "i": "201191",
            "n": 191,
            "s": "प्रियं कुर्वन्निव रामस्य सोऽपि व्याजेन पार्थं सेनयैवाऽवृणोत् तम् ।\nकृष्णादेशान्नैव पार्थस्य चक्रे सम्यग्रोधं युयुधे च च्छलेन ॥ १९१॥",
            "a": "20",
            "p": 1
        },
        {
            "i": "201192",
            "n": 192,
            "s": "एको ह्यसौ मरुतां सौम्यनामा शुश्रूषार्थं वासुदेवस्य जातः ।\nतं यादवं शरवर्षैर्ववर्ष यथा क्षतं न भवेत् सव्यसाची ॥ १९२॥",
            "a": "20",
            "p": 1
        },
        {
            "i": "201193",
            "n": 193,
            "s": "निरायुधं विरथं चैव चक्रे पार्थः सेनां तस्य नैवाहनच्च ।\nदृष्ट्वा शरांस्तस्य तीक्ष्णांस्त्वचोऽपि नच्छेदकान् विपृथुः सन्तुतोष ॥ १९३॥",
            "a": "20",
            "p": 1
        },
        {
            "i": "201194",
            "n": 194,
            "s": "शिक्षां पार्थस्याधिकं मानयान उपेत्य पार्थं च शशंस सर्वम् ।\nआज्ञां विष्णोः सन्नियुद्ध्यन्निवास्मै कृत्तायुधः फल्गुनेनैव पूर्वम् ॥ १९४॥",
            "a": "20",
            "p": 1
        },
        {
            "i": "201195",
            "n": 195,
            "s": "ततः पराजितवच्छीघ्रमेत्य शशंस सर्वं हलिनेऽथ सोऽपि ।\nप्रद्युम्नसाम्बादियुतोऽथ कोपादायात् पुरीं हन्तुकामोऽर्जुनं च ॥ १९५॥",
            "a": "20",
            "p": 1
        },
        {
            "i": "201196",
            "n": 196,
            "s": "कृष्णोऽपि सर्वं विपृथोर्निशम्य प्राप्तः सुधर्मां विमना इवाऽसीत् ।\nअवाङ्मुखस्तत्र यदुप्रवीराः प्रद्युम्नाद्या आहुरुच्चैर्नदन्तः ॥ १९६॥",
            "a": "20",
            "p": 1
        },
        {
            "i": "201197",
            "n": 197,
            "s": "मायाव्रतं तं विनिहत्य शीघ्रं वयं सुभद्रामानयामः क्षणेन ।\nइत्युक्तवाक्यानवदद् बलस्तान् कृष्णाज्ञया यान्तु न स्वेच्छयैव ॥ १९७॥",
            "a": "20",
            "p": 1
        },
        {
            "i": "201198",
            "n": 198,
            "s": "ज्ञातव्यमेतस्य मतं पुरस्ताद्धरेर्विरोधे न जयो भवेद् वः ।\nइत्युक्तवाक्ये हलिनि स्म सर्वे पप्रच्छुरानम्य जनार्दनं तम् ॥ १९८॥",
            "a": "20",
            "p": 1
        },
        {
            "i": "201199",
            "n": 199,
            "s": "अथाब्रवीद् वासुदेवोऽमितौजाः शृण्वन्तु सर्वे वचनं मदीयम् ।\nपुरैवोक्तं तन्मया कन्यकाया मायाव्रतो नार्हति सन्निधिस्थितिम् ॥ १९९॥",
            "a": "20",
            "p": 1
        },
        {
            "i": "201200",
            "n": 200,
            "s": "तां मे वाचं नाग्रहीदग्रजोऽयं बहून् दोषान् व्याहरतोऽप्यतो मया ।\nअनुल्लङ्घ्यत्वादग्रजोऽनुप्रवृत्तः कन्यागृहे वासने कूटबुद्धेः ॥ २००॥",
            "a": "20",
            "p": 1
        },
        {
            "i": "201201",
            "n": 201,
            "s": "अतीतश्चायं कार्ययोगोऽसमक्षं हृता कन्याऽतो नोऽत्र का मानहानिः ।\nभूयस्तरां मानिनस्तस्य सा स्याज्ज्ञाता च वो विपृथोः पार्थताऽस्य ॥ २०१॥",
            "a": "20",
            "p": 1
        },
        {
            "i": "201202",
            "n": 202,
            "s": "देया च कन्या नास्ति पार्थेन तुल्यो वरोऽस्माकं कौरवेयश्च पार्थः ।\nपौत्रश्च कृष्णस्य सुपूर्णशक्तेः पैतृष्वसेयो वीरतमो गुणाढ्यः ॥ २०२॥",
            "a": "20",
            "p": 1
        },
        {
            "i": "201203",
            "n": 203,
            "s": "अर्थ्योऽस्माभिः स्वयमेवाहरत् स शक्रात्मजो नात्र नः कार्यहानिः ।\nअनुद्रुत्यैनं यदि च स्यात् पराजयो हानिर्दृढं यशसो वो भवेत ॥ २०३॥",
            "a": "20",
            "p": 1
        },
        {
            "i": "201204",
            "n": 204,
            "s": "जित्वा यद्येनं कन्यका चाऽहृता चेत् परामृष्टां नैव कश्चिद्धि लिप्सेत् ।\nअतो न मे रोचते वोऽनुयानमित्यूचिवानास तूष्णीं परेशः ॥ २०४॥",
            "a": "20",
            "p": 1
        },
        {
            "i": "201205",
            "n": 205,
            "s": "श्रुत्वा हली कृष्णवाक्यं बभाषे मा यात चित्तं विदितं ममास्य ।\nअस्यानुवृत्तिर्विजयाय नः स्याच्छुभाय शान्त्यै परतश्च मुक्त्यै ॥ २०५॥",
            "a": "20",
            "p": 1
        },
        {
            "i": "201206",
            "n": 206,
            "s": "ततोऽर्जुनो यत्र तिष्ठन् न कश्चित् पराजयं याति कृष्णाज्ञयैव ।\nरथेन तेनैव ययौ सभार्यः शक्रप्रस्थं चाविशद् भ्रातृगुप्तम् ॥ २०६॥",
            "a": "20",
            "p": 1
        },
        {
            "i": "201207",
            "n": 207,
            "s": "सम्भावितो भ्रातृभिश्चातितुष्टैरूचेऽथ सर्वं तेषु यच्चाऽत्मवृत्तम् ।\nशान्तेषु वाक्यादात्मनो यादवेषु कृष्णो युक्तो हलिनाऽगाच्च पार्थान् ॥ २०७॥",
            "a": "20",
            "p": 1
        },
        {
            "i": "201208",
            "n": 208,
            "s": "सार्द्धं ययौ शकटै रत्नपूर्णैः शक्रप्रस्थं पूजितस्तत्र पार्थैः ।\nददौ तेषां तानि रामेण युक्तस्तथा कृष्णायै भूषणानि स्वसुश्च ॥ २०८॥",
            "a": "20",
            "p": 1
        },
        {
            "i": "201209",
            "n": 209,
            "s": "मासानुषित्वा कतिचिद् रौहिणेयो ययौ पुरीं स्वां केशवोऽत्रावसच्च ।\nबहून् वर्षान् पाण्डवैः पूज्यमानः प्रीतिं तेषामादधानोऽधिकां च ॥ २०९॥",
            "a": "20",
            "p": 1
        },
        {
            "i": "201210",
            "n": 210,
            "s": "आसन् कृष्णायाः पञ्च सुता गुणाढ्या विश्वेदेवाः पञ्चगन्धर्वमुख्यैः ।\nआविष्टास्ते चित्ररथाभिताम्रकिशोरगोपालबलैः क्रमेण ॥ २१०॥",
            "a": "20",
            "p": 1
        },
        {
            "i": "201211",
            "n": 211,
            "s": "प्रतिविन्ध्यः सुतसोमः श्रुताख्यकीर्तिः शतानीक उत श्रुतक्रियः ।\nयुधिष्ठिराद्यैः क्रमशः प्रजातास्तेषां द्वयोश्चावरजोऽभिमन्युः ॥ २११॥",
            "a": "20",
            "p": 1
        },
        {
            "i": "201212",
            "n": 212,
            "s": "चन्द्रांशयुक्तोऽतितरां बुधोऽसौ जातः सुभद्राजठरेऽर्जुनेन ।\nधर्मेरशक्रांशयुतोऽश्विनोश्च तथैव कृष्णस्य स सन्निधानयुक् ॥ २१२॥",
            "a": "20",
            "p": 1
        },
        {
            "i": "201213",
            "n": 213,
            "s": "सर्वेऽपि ते वीर्यवन्तः सुरूपा भक्ता विष्णोः सर्वशास्त्रेष्वभिज्ञाः ।\nमोदं ययुः पाण्डवास्तैः सुतैश्च विशेषतः सात्त्वतीनन्दनेन ॥ २१३॥",
            "a": "20",
            "p": 1
        },
        {
            "i": "201214",
            "n": 214,
            "s": "ततः कदाचित् खाण्डवं कृष्णपार्थौ चिक्रीडिषू सत्यभामासुभद्रे ।\nआदाय यातौ परिचारकैश्च रथेन गन्धर्वरानुगीतौ ॥ २१४॥",
            "a": "20",
            "p": 1
        },
        {
            "i": "201215",
            "n": 215,
            "s": "स्वैरं तयोस्तत्र विक्रीडतोश्च स्त्रीरत्नाभ्यां मन्दवातानुजुष्टे ।\nवने प्रसूनस्तबकोरुराजिते जले च तिग्मद्युतिकन्यकायाः ॥ २१५॥",
            "a": "20",
            "p": 1
        },
        {
            "i": "201216",
            "n": 216,
            "s": "भूत्वा विप्रस्तौ ययाचेऽन्नमेत्य कुशानुरूचे च मते रमेशितुः ।\nपार्थः कीदृक् तेऽन्नमिष्टं वदेति स चावादीद् वह्निरहं वनार्थी ॥ २१६॥",
            "a": "20",
            "p": 1
        },
        {
            "i": "201217",
            "n": 217,
            "s": "प्रयाजान् देवाननुयाजांश्च शुल्कं हविर्दाने देवतानामयाचिषम् ।\nबलह्रासस्तव भूयादिति स्म शप्त्वैव ते तांश्च ददुः पुरा मम ॥ २१७॥",
            "a": "20",
            "p": 1
        },
        {
            "i": "201218",
            "n": 218,
            "s": "पुनः पूर्तिः केन मे स्याद् बलस्येत्यब्जोद्भवं पृष्टवानस्मि नत्वा ।\nयदा वनं खाण्डवं हि त्वमत्सि तदा बलं ते भवतीति सोऽब्रवीत् ॥ २१८॥",
            "a": "20",
            "p": 1
        },
        {
            "i": "201219",
            "n": 219,
            "s": "शक्रस्येदं खाण्डवं तेन विघ्नं करोत्यसौ तेन वां प्रार्थयामि ।\nइत्युक्ते तं पार्थ ऊचे यदि स्याद् रथो धनुश्चाथ शक्रं निरोत्स्ये ॥ २१९॥",
            "a": "20",
            "p": 1
        },
        {
            "i": "201220",
            "n": 220,
            "s": "नरावेशादन्नदानप्रतिश्रवात् स्वस्यापि शक्रस्य विरोधमैच्छत् ।\nपार्थः कृष्णस्य प्रेरणाच्चैव वह्निः पार्थं ययाचे शक्रविरोधशान्त्यै ॥ २२०॥",
            "a": "20",
            "p": 1
        },
        {
            "i": "201221",
            "n": 221,
            "s": "नहि स्वदत्तस्य पुनः स वैरं शक्रः कुर्यात् स्वयमिन्द्रो हि पार्थः ।\nनाप्रेरितो विष्णुना तस्य रोधं पार्थः कुर्यादिति कृष्णं ययाचे ॥ २२१॥",
            "a": "20",
            "p": 1
        },
        {
            "i": "201222",
            "n": 222,
            "s": "नचायुक्तः केशवेनैष शक्त इति कृष्णादाप भूयोऽप्यनुज्ञाम् ।\nययौ समीपं च हरेर्बदर्यामादाय चक्रं चामुतः केशवेऽदात् ॥ २२२॥",
            "a": "20",
            "p": 1
        },
        {
            "i": "201223",
            "n": 223,
            "s": "चक्रं गोमन्ते कृष्णमापापि पूर्वं भक्त्या वह्निः केशवेऽदात् पुनस्तत् ।\nचक्रं च विष्णोर्बहुधा व्यवस्थितं तदग्निदत्तं प्राक्तनं चैकधाऽऽसीत् ॥ २२३॥",
            "a": "20",
            "p": 1
        },
        {
            "i": "201224",
            "n": 224,
            "s": "धनुश्च गाण्डीवमथाब्जजस्य करोति येनाखिलसंहृतिं सः ।\nअंशेन दत्तं तदुमापतेश्च शक्रस्य सोमस्य जलेशितुश्च ॥ २२४॥",
            "a": "20",
            "p": 1
        },
        {
            "i": "201225",
            "n": 225,
            "s": "तेनैव ते जिग्युरथो जगत्त्रयं प्रसादतस्ते क्रमशोऽब्जयोनेः ।\nअनन्यधार्यं विजयावहं च भारेण लक्षस्य समं शुभावहम् ॥ २२५॥",
            "a": "20",
            "p": 1
        },
        {
            "i": "201226",
            "n": 226,
            "s": "रथं च शुभ्राश्वयुतं जयावहं तूणौ तथाचाक्षयसायकौ शुभौ ।\nध्वजं च रामस्य हनूमदङ्कमादाय सर्वं वरुणादर्जुनेऽदात् ॥ २२६॥",
            "a": "20",
            "p": 1
        },
        {
            "i": "201227",
            "n": 227,
            "s": "विशेषतो ध्वजसंस्थे हनूमत्यजेयता स्याज्जयरूपो यतोऽसौ ।\nसर्वं च तद् दिव्यमभेद्यमेव विद्युत्प्रभा ज्या च गाण्डीवसंस्था ॥ २२७॥",
            "a": "20",
            "p": 1
        },
        {
            "i": "201228",
            "n": 228,
            "s": "गाण्डीवमप्यास कृष्णप्रसादाच्छक्यं धर्तुं पाण्डवस्याप्यधार्यम् ।\nदेवैश्च तैर्ब्रह्मवराद् धृतं तद् ब्रह्मैव साक्षात् प्रभुरस्य धारणे ॥ २२८॥",
            "a": "20",
            "p": 1
        },
        {
            "i": "201229",
            "n": 229,
            "s": "इन्द्रस्य दत्तश्च वरः स्वयम्भुवा तेनापि पार्थस्य बभूव धार्यम् ।\nइन्द्रो ह्यसौ फल्गुनत्वेन जातस्ततः सोऽस्त्रैः शरशालां चकार ॥ २२९॥",
            "a": "20",
            "p": 1
        },
        {
            "i": "201230",
            "n": 230,
            "s": "स योजनद्वादशकाभिविस्तृतं पुरं चकाराऽशु पुरन्दरात्मजः ।\nहुताशनोऽप्याशु वनं प्रगृह्य प्रभक्षयामास समुद्धतार्चिः ॥ २३०॥",
            "a": "20",
            "p": 1
        },
        {
            "i": "201231",
            "n": 231,
            "s": "प्रभक्ष्यमाणं निजकक्षमीक्ष्य सन्धुक्षयामास तदाऽऽशुशुक्षणिम् ।\nअक्षोपमाभिर्बहुलेक्षणोऽम्भसां धाराभिराक्षुब्धमनाः क्षयाय ॥ २३१॥",
            "a": "20",
            "p": 1
        },
        {
            "i": "201232",
            "n": 232,
            "s": "अस्त्रैस्तु वृष्टिं विनिवार्य कृष्णः पार्थश्च शक्रं सुरपूगयुक्तम् ।\nअयुद्ध्यतां सोऽपि पराजितोऽभूत् प्रीतश्च दृष्ट्वा बलमात्मनस्तत् ॥ २३२॥",
            "a": "20",
            "p": 1
        },
        {
            "i": "201233",
            "n": 233,
            "s": "स्नेहं च कृष्णस्य तदर्जुने धृतं विलोक्य पार्थस्य बलं च तादृशम् ।\nनिवर्त्य मेघानतितुष्टचित्तः प्रणम्य कृष्णं तनयं समाश्लिषत् ॥ २३३॥",
            "a": "20",
            "p": 1
        },
        {
            "i": "201234",
            "n": 234,
            "s": "विष्णुश्च शक्रेण सहेत्य केशवं समाश्लिषन्निर्विशेषोऽप्यनन्तम् ।\nस केवलं क्रीडमानः सशक्रः स्थितो हि पूर्वं युयुधे न किञ्चित् ॥ २३४॥",
            "a": "20",
            "p": 1
        },
        {
            "i": "201235",
            "n": 235,
            "s": "ब्रह्मा च शर्वश्च समेत्य कृष्णं प्रणम्य पार्थस्य च कृष्णनाम ।\nसञ्चक्रतुश्चापि शिक्षाप्रकर्षाच्चक्रुश्च सर्वे स्वास्त्रदाने प्रतिज्ञाम् ॥ २३५॥",
            "a": "20",
            "p": 1
        },
        {
            "i": "201236",
            "n": 236,
            "s": "अनुज्ञातास्ते प्रययुः केशवेन क्रीडार्थमिन्द्रो युयुधे हि तत्र ।\nप्रीत्या कीर्तिं दातुमप्यर्जुनस्य ततस्तुष्टः सह देवैस्तयोः सः ॥ २३६॥",
            "a": "20",
            "p": 1
        },
        {
            "i": "201237",
            "n": 237,
            "s": "दैत्याश्च नागाश्च पिशाचयक्षा हताः सर्वे तद्वनस्था हि ताभ्याम् ।\nऋते चतुष्पक्षिणश्चाश्वसेनं मयं च नान्यत् किञ्चिदासात्र मुक्तम् ॥ २३७॥",
            "a": "20",
            "p": 1
        },
        {
            "i": "201238",
            "n": 238,
            "s": "अयमग्ने जरितेत्यादिमन्त्रैः स्तुत्वा वह्निं पक्षिणो नोपदग्धाः ।\nअश्वसेनः पुत्रकस्तक्षकस्य मात्रा ग्रस्तः प्रातिलोम्येन कण्ठे ॥ २३८॥",
            "a": "20",
            "p": 1
        },
        {
            "i": "201239",
            "n": 239,
            "s": "छिन्नेऽर्जुनेनान्तरिक्षे पतन्त्यास्तस्याः शक्रेणावितश्छिन्नपुच्छः ।\nवधान्मातुः पुच्छभङ्गाच्च रोषाद्धन्तुं पार्थं कर्णतूणीरगोऽभूत् ॥ २३९॥",
            "a": "20",
            "p": 1
        },
        {
            "i": "201240",
            "n": 240,
            "s": "मयः कृष्णेनाऽत्तचक्रेण दृष्टो ययौ पार्थं शरणं जीवनार्थी ।\nपार्थार्थमेनं न जघान कृष्णः स्वभक्तश्चेत्यतिमायं परेशः ॥ २४०॥",
            "a": "20",
            "p": 1
        },
        {
            "i": "201241",
            "n": 241,
            "s": "देवारिरित्येव मयि प्रकोपः कृष्णस्य तेनाहमिमं पुरन्दरम् ।\nपार्थात्मकं शरणं यामि तेन कृष्णप्रियः स्यामिति तस्य बुद्धिः ॥ २४१॥",
            "a": "20",
            "p": 1
        },
        {
            "i": "201242",
            "n": 242,
            "s": "प्राणोपकृत् प्रत्युपकारमाशु किं ते करोमीति स पार्थमाह ।\nकृष्णप्रसादाद्धि भवान् विमुक्तस्तस्मै करोत्वित्यवदत् स पार्थः ॥ २४२॥",
            "a": "20",
            "p": 1
        },
        {
            "i": "201243",
            "n": 243,
            "s": "कृष्णोऽपि राज्ञोऽतिविचित्ररूपसभाकृतावदिशत् तां स चक्रे ।\nअनिर्गमं प्राणिनामर्थितौ तौ हुताशनेनाथ विधाय जग्मतुः ॥ २४३॥",
            "a": "20",
            "p": 1
        },
        {
            "i": "201244",
            "n": 244,
            "s": "दृष्ट्वा च तौ पाण्डवाः सर्व एव महामुदं प्रापुरेतन्निशम्य ।\nकृष्णोऽपि पार्थैर्मुमुदेऽनन्तशक्तिसुखज्ञानप्रभावौदार्यवीर्यः ॥ २४४॥",
            "a": "20",
            "p": 1
        },
        {
            "i": "21101",
            "n": 1,
            "s": "औं ॥ जनार्दनाज्ञया मयः समस्तकौतुकोत्तराम् ।\nसभां विधाय भूभृते ददौ गदां वृकोदरे ॥ १॥",
            "a": "21",
            "p": 1
        },
        {
            "i": "21102",
            "n": 2,
            "s": "स वायुधारितां गदां हि यौवनाश्वभूभृता ।\nप्रसादतोऽस्य लम्भितामवाप्य मोदमाप ह ॥ २॥",
            "a": "21",
            "p": 1
        },
        {
            "i": "21103",
            "n": 3,
            "s": "पुनश्च वत्सरद्वयं समुष्य केशवो ययौ ।\nसमर्चितश्च पाण्डवैर्वियोजनेऽस्य चाक्षमैः ॥ ३॥",
            "a": "21",
            "p": 1
        },
        {
            "i": "21104",
            "n": 4,
            "s": "ततो वसन् स्वपुर्यजः क्वचिद् रविग्रहे हरिः ।\nसदारपुत्रबान्धवः समन्तपञ्चकं ययौ ॥ ४॥",
            "a": "21",
            "p": 1
        },
        {
            "i": "21105",
            "n": 5,
            "s": "पृथासुताश्च सर्वशः सदारपुत्रमातृकाः ।\nक्षितीश्वराश्च सर्वशः प्रियाप्रिया हरेश्च ये ॥ ५॥",
            "a": "21",
            "p": 1
        },
        {
            "i": "21106",
            "n": 6,
            "s": "तथैव नन्दगोपकः सदारगोपगोपिकः ।\nमुनीश्वराश्च सर्वतः समीयुरत्र च प्रजाः ॥ ६॥",
            "a": "21",
            "p": 1
        },
        {
            "i": "21107",
            "n": 7,
            "s": "प्रियाश्च ये रमेशितुर्हरिं त्रिरूपमेत्य ते ।\nवसिष्ठवृष्णिनन्दनं भृगूत्तमं तथाऽऽर्चयन् ॥ ७॥",
            "a": "21",
            "p": 1
        },
        {
            "i": "21108",
            "n": 8,
            "s": "कृतार्थतां च ते ययू रमेशपाददर्शनात् ।\nरविग्रहे समाप्लुता भृगूद्वहोत्थतीर्थके ॥ ८॥",
            "a": "21",
            "p": 1
        },
        {
            "i": "21109",
            "n": 9,
            "s": "अनुग्रहं विधाय स स्वकेषु केशवस्त्रिवृत् ।\nअयाजयच्च शूरजं मखैः समाप्तदक्षिणैः ॥ ९॥",
            "a": "21",
            "p": 1
        },
        {
            "i": "21110",
            "n": 10,
            "s": "समस्तलोकसंस्थितात्मभक्तिमज्जनस्य सः ।\nसुकालदर्शनात् परं व्यधादनुग्रहं हरिः ॥ १०॥",
            "a": "21",
            "p": 1
        },
        {
            "i": "21111",
            "n": 11,
            "s": "ततो ययौ स्वकां पुरीं पृथासुतैः सहाच्युतः ।\nचकार तत्र चाऽह्निकं क्रतुं महाश्वमेधकम् ॥ ११॥",
            "a": "21",
            "p": 1
        },
        {
            "i": "21112",
            "n": 12,
            "s": "हयं सभीमफल्गुना हरे रथं समास्थिताः ।\nव्यचारयन् हरेः सुता दिनस्य पादमात्रतः ॥ १२॥",
            "a": "21",
            "p": 1
        },
        {
            "i": "21113",
            "n": 13,
            "s": "जिताः समस्तभूभृतो जरासुतादयः क्षणात् ।\nवृकोदरादिभिस्तु तैर्हयश्च दिव्य आययौ ॥ १३॥",
            "a": "21",
            "p": 1
        },
        {
            "i": "21114",
            "n": 14,
            "s": "हयः स कृष्णनिर्मितो दिनेन लक्षयोजनम् ।\nक्षमो हि गन्तुमञ्जसा दिनाश्वमेधसिद्धये ॥ १४॥",
            "a": "21",
            "p": 1
        },
        {
            "i": "21115",
            "n": 15,
            "s": "पराशरात्मजो हरिर्हरिं यदा त्वदीक्षयत् ।\nतदाऽऽससाद ह द्विजस्तृणावहो रुराव च ॥ १५॥",
            "a": "21",
            "p": 1
        },
        {
            "i": "21116",
            "n": 16,
            "s": "ब्रजन्ति जन्मनोऽनु मे सदा सुता अदृश्यताम् ।\nइतीरितेऽर्जुनोऽब्रवीदहं हि पामि ते सुतान् ॥ १६॥",
            "a": "21",
            "p": 1
        },
        {
            "i": "21117",
            "n": 17,
            "s": "न कृष्णरामकार्ष्णिभिः सुता नु मेऽत्र पालिताः ।\nक्व तेऽत्र शक्तिरित्यमुं जगाद सोऽर्जुनं द्विजः ॥ १७॥",
            "a": "21",
            "p": 1
        },
        {
            "i": "21118",
            "n": 18,
            "s": "तदा जगाद फल्गुनोऽसुरैर्विदूषितात्मना ।\nन विप्र तादृशोऽस्म्यहं यथैव केशवादयः ॥ १८॥",
            "a": "21",
            "p": 1
        },
        {
            "i": "21119",
            "n": 19,
            "s": "मया जिता हि खाण्डवे सुरास्तथाऽसुरानहम् ।\nनिवातवर्मनमकान् विजेष्य उत्तरत्र हि ॥ १९॥",
            "a": "21",
            "p": 1
        },
        {
            "i": "21120",
            "n": 20,
            "s": "उदीर्य चेति केशवं स ऊचिवान् व्रजाम्यहम् ।\nइतीरितोऽवदद्धरिस्तवात्र शक्यते नु किम् ॥ २०॥",
            "a": "21",
            "p": 1
        },
        {
            "i": "21121",
            "n": 21,
            "s": "विलज्जमानमीक्ष्य तं जगाद केशवोऽरिहा ।\nव्रजेति स प्रतिश्रवं चकार हाप्यरक्षणे ॥ २१॥",
            "a": "21",
            "p": 1
        },
        {
            "i": "21122",
            "n": 22,
            "s": "वह्निं प्रवेक्ष्येऽशक्तश्चेदित्युक्त्वा सर्वयादवैः ।\nययौ न रामप्रद्युम्नावनिरुद्धं च केशवः ।\nन्ययोजयत् तत्सहाये यशस्तेष्वभिरक्षितुम् ॥ २२॥",
            "a": "21",
            "p": 1
        },
        {
            "i": "21123",
            "n": 23,
            "s": "प्रियो हि नितरां रामः कृष्णस्यानु च तं सुतः ।\nअनिरुद्धः कार्ष्णिमनु प्रद्युम्नाद् योऽजनिष्ट हि ।\nरुग्मिपुत्र्यां रुग्मवत्यामाहृतायां स्वयम्बरे ॥ २३॥",
            "a": "21",
            "p": 1
        },
        {
            "i": "21124",
            "n": 24,
            "s": "रतिरेव हि या तस्यां जातोऽसौ कामनन्दनः ।\nपूर्वमप्यनिरुद्धाख्यो विष्णोस्तन्नाम्न एव च ।\nआवेशयुक्तो बलवान् रूपवान् सर्वशास्त्रवित् ॥ २४॥",
            "a": "21",
            "p": 1
        },
        {
            "i": "21125",
            "n": 25,
            "s": "तस्मात् तांस्त्रीनृते कृष्णः पार्थसाहाय्यकारणात् ।\nन्ययोजयत् सूतिकाले ब्राह्मण्याः स च फल्गुनः ॥ २५॥",
            "a": "21",
            "p": 1
        },
        {
            "i": "21126",
            "n": 26,
            "s": "अस्त्रैश्चकार दिग्बन्धं कुमारोऽथापितु क्षणात् ।\nअदर्शनं ययौ पार्थो विषण्णः सह यादवैः ।\nअधिक्षिप्तो ब्राह्मणेन ययौ यत्र श्रियःपतिः ॥ २६॥",
            "a": "21",
            "p": 1
        },
        {
            "i": "21127",
            "n": 27,
            "s": "वह्निं विविक्षन्तममुं निवार्य ययौ सविप्रः सहफल्गुनो हरिः ।\nआशामुदीचीं बृहता रथेन क्षणेन तीर्त्वैव च सप्तवारिधीन् ॥ २७॥",
            "a": "21",
            "p": 1
        },
        {
            "i": "21128",
            "n": 28,
            "s": "ददुश्च मार्गं गिरयोऽब्धयस्तथा विदार्य चक्रेण तमोऽन्धमीशः ।\nघनोदकं चाप्यतितीर्य तत्र ददर्श धाम स्वमनन्तवीर्यः ॥ २८॥",
            "a": "21",
            "p": 1
        },
        {
            "i": "21129",
            "n": 29,
            "s": "संस्थाप्य दूरे सरथं सविप्रं पार्थं स्वरूपे द्विचतुष्कबाहौ ।\nसमस्तरत्नोज्ज्वलदिव्यभूषणे विवेश नित्योरुगुणार्णवे प्रभुः ॥ २९॥",
            "a": "21",
            "p": 1
        },
        {
            "i": "21130",
            "n": 30,
            "s": "सहस्रमूर्धन्युरुशेषभोग आसीनरूपेऽमितसूर्यदीधितौ ।\nरमासहाये तटिदुज्ज्वलाम्बरे मुक्तैर्विरिञ्चादिभिरर्चिते सदा ॥ ३०॥",
            "a": "21",
            "p": 1
        },
        {
            "i": "21131",
            "n": 31,
            "s": "स्थित्वैकरूपेण मुहूर्तमीश्वरो विनिर्ययौ विप्रसुतान् प्रगृह्य ।\nसुनन्दनन्दादय एव पार्षदास्ते वैष्णवा भूमितळे प्रजाताः ॥ ३१॥",
            "a": "21",
            "p": 1
        },
        {
            "i": "21132",
            "n": 32,
            "s": "दर्पं निहन्तुं हरिरर्जुनस्य समानयद् विप्रसुतान् परेशः ।\nप्रीतिर्महत्येव यतोऽर्जुने हरेः संशिक्षयामास ततः स एनम् ॥ ३२॥",
            "a": "21",
            "p": 1
        },
        {
            "i": "21133",
            "n": 33,
            "s": "अप्राकृतात् सदनाद् वासुदेवो विस्सृत्य सूर्याधिकलक्षदीधितेः ।\nरथं समारुह्य सपार्थविप्र आगात् सुतांश्चैव ददौ द्विजाय ॥ ३३॥",
            "a": "21",
            "p": 1
        },
        {
            "i": "21134",
            "n": 34,
            "s": "लोकशिक्षार्थमेवासौ प्रायश्चित्तं च चालने ।\nचक्रे सार्द्धमुहूर्तेन समागम्य पुनर्मखम् ॥ ३४॥",
            "a": "21",
            "p": 1
        },
        {
            "i": "21135",
            "n": 35,
            "s": "ब्रह्मादीनागतांश्चैव सदा स्वपरिचारकान् ।\nपूजयित्वाऽभ्यनुज्ञाय ब्राह्मणानप्यपूजयत् ॥ ३५॥",
            "a": "21",
            "p": 1
        },
        {
            "i": "21136",
            "n": 36,
            "s": "सस्नाववभृथं कृष्णः सदारः ससुहृज्जनः ।\nआयान्तं द्वारकां कृष्णं दन्तवक्रो रुरोध ह ॥ ३६॥",
            "a": "21",
            "p": 1
        },
        {
            "i": "21137",
            "n": 37,
            "s": "जघान गदया कृष्णस्तं क्षणात् सविडूरथम् ।\nविडूरथस्तमोऽगच्छद् दन्तवक्रे च योऽसुरः ॥ ३७॥",
            "a": "21",
            "p": 1
        },
        {
            "i": "21138",
            "n": 38,
            "s": "हरेः पार्षदः क्षिप्रं हरिमेव समाश्रितः ।\nकृष्णे प्राप्ते स्वलोकं च निस्सृत्यास्मात् स्वरूपतः ।\nएकीभावं स्वरूपेण द्वारपेण गमिष्यति ॥ ३८॥",
            "a": "21",
            "p": 1
        },
        {
            "i": "21139",
            "n": 39,
            "s": "ततः कृष्णः पुरीमेत्य बोधयामास फल्गुनम् ।\nकिमेतद् दृष्टमित्येव तेन पृष्टो रमापतिः ॥ ३९॥",
            "a": "21",
            "p": 1
        },
        {
            "i": "21140",
            "n": 40,
            "s": "अयं द्वीपः सागरश्च लक्षयोजनविस्तृतौ ।\nतदन्ये तु क्रमेणैव द्विगुणेनोत्तरोत्तराः ॥ ४०॥",
            "a": "21",
            "p": 1
        },
        {
            "i": "21141",
            "n": 41,
            "s": "अन्त्याध्यर्द्धस्थलं हैमं बाह्यतो वाज्रलेपिकम् ।\nएतत् सर्वं लोकनाम ह्येतस्माद् द्विगुणं तमः ।\nअन्धं यत्र पतन्त्युग्रा मिथ्याज्ञानपरायणाः ॥ ४१॥",
            "a": "21",
            "p": 1
        },
        {
            "i": "21142",
            "n": 42,
            "s": "घनोदकं तद्द्विगुणं तदन्ते धाम मामकम् ।\nयत्तद् दृष्टं त्वया पार्थ तत्र मुक्तैरजादिभिः ।\nसेव्यमानः स्थितो नित्यं सर्वैः परमपूरुषः ॥ ४२॥",
            "a": "21",
            "p": 1
        },
        {
            "i": "21143",
            "n": 43,
            "s": "लोकालोकप्रदेशस्तु पञ्चाशल्लक्षविस्तृतः ।\nसपञ्चाशत्सहस्रश्च तस्यापि गणनं तथा ॥ ४३॥",
            "a": "21",
            "p": 1
        },
        {
            "i": "21144",
            "n": 44,
            "s": "योजनानां पञ्चविंशत्कोटयो मेरुपर्वतात् ।\nचतसृष्वपि दिक्षूर्ध्वमधश्चाण्डं प्रकीर्तितम् ॥ ४४॥",
            "a": "21",
            "p": 1
        },
        {
            "i": "21145",
            "n": 45,
            "s": "अबग्नीरनभोहङ्कृन्महत्तत्त्वगुणत्त्रयैः ।\nक्रमाद् दशोत्तरैरेतदावृतं परतस्ततः ॥ ४५॥",
            "a": "21",
            "p": 1
        },
        {
            "i": "21146",
            "n": 46,
            "s": "व्याप्तोऽहं सर्वगोऽनन्तोऽनन्तरूपो निरन्तरः ।\nअनन्तशीर्षोऽनन्ताक्षोऽनन्तपादकरोरुकः ।\nअनन्तगुणमाहात्म्यश्चिदानन्दशरीरकः ॥ ४६॥",
            "a": "21",
            "p": 1
        },
        {
            "i": "21147",
            "n": 47,
            "s": "मद्वशा एव सर्वेऽपि त्वं चान्ये च धनञ्जय ।\nमत्प्रसादाद् बलं चैव विजयश्चाखिला गुणाः ।\nतस्मान्न विस्मयः कार्यो न दर्पश्च त्वयाऽनघ ॥ ४७॥",
            "a": "21",
            "p": 1
        },
        {
            "i": "21148",
            "n": 48,
            "s": "' मन्मना भव मद्भक्तो मद्याजी मां नमस्कुरु ।\nमामेवैष्यसि सत्यं ते प्रतिजाने प्रियोऽसि मे' ।\n(भ\\.गी\\. १८\\-६५) इत्युक्तः प्रणिपत्यैनं क्षमस्वेत्याह फल्गुनः ॥ ४८॥",
            "a": "21",
            "p": 1
        },
        {
            "i": "21149",
            "n": 49,
            "s": "उषित्वा कतिचिन्मासान् ययुः सर्वेऽपि पाण्डवाः ।\nअनुज्ञाताः केशवेन भक्तिनम्रधियोऽच्युते ।\nसम्भाविताः केशवेन सौहार्देनाधिकेन च ॥ ४९॥",
            "a": "21",
            "p": 1
        },
        {
            "i": "21150",
            "n": 50,
            "s": "ततः कदाचित् प्रवरे सभातळे धर्मात्मजो राजभिर्भ्रातृभिश्च ।\nवृतो निशम्यैव सभाः सुराणां यथा स्थिता नारदमन्वपृच्छत् ॥ ५०॥",
            "a": "21",
            "p": 1
        },
        {
            "i": "21151",
            "n": 51,
            "s": "अन्तरिक्षं त्वया प्रोक्तं लक्षयोजनमुच्छ्रितम् ।\nअर्द्धकोट्युच्छ्रितः स्वर्गो विमानावलिसङ्कुलः ॥ ५१॥",
            "a": "21",
            "p": 1
        },
        {
            "i": "21152",
            "n": 52,
            "s": "भुवः स्वर्गश्च कोट्यैव योजनानां प्रविस्तृतौ ।\nमहर्जनस्तपश्चैव क्रमादध्यर्द्धयोजनाः ।\nपञ्चाशत्कोटिविस्तारा योजनानां समस्तशः ॥ ५२॥",
            "a": "21",
            "p": 1
        },
        {
            "i": "21153",
            "n": 53,
            "s": "यावन्त एते मिळितास्तत्प्रमाण उदीरितः ।\nसत्याख्यो ब्रह्मलोकस्तु यत्र ब्रह्मा विराजते ॥ ५३॥",
            "a": "21",
            "p": 1
        },
        {
            "i": "21154",
            "n": 54,
            "s": "ततश्च द्विगुणः प्रोक्तो विष्णुलोकः सनातनः ।\nउत्तरोत्तरतः सर्वे सुखे शतगुणोत्तराः ॥ ५४॥",
            "a": "21",
            "p": 1
        },
        {
            "i": "21155",
            "n": 55,
            "s": "अनन्तजनसम्पूर्णा अपि ते हीच्छया हरेः ।\nअवकाशवन्तो दिव्यत्वात् पूर्यन्ते न कदाचन ।\nसर्वकामसुखैः पूर्णा दिव्यस्त्रीपुरुषोज्ज्वलाः ॥ ५५॥",
            "a": "21",
            "p": 1
        },
        {
            "i": "21156",
            "n": 56,
            "s": "दिव्यरत्नसमाकीर्णं तथा पाताळसप्तकम् ।\nअधस्ताच्छेषदेवेन बलिना समधिष्ठितम् ॥ ५६॥",
            "a": "21",
            "p": 1
        },
        {
            "i": "21157",
            "n": 57,
            "s": "कामभोगसमायुक्ता बहुवर्षसहस्रिणः ।\nसप्तद्वीपेषु पुरुषा नार्यश्चोक्ताः सुरूपिणः ॥ ५७॥",
            "a": "21",
            "p": 1
        },
        {
            "i": "21158",
            "n": 58,
            "s": "एषां च सर्वलोकानां धाता नारायणः परः ।\nविष्णुलोकस्थितो मुक्तैः सदा सर्वैरुपास्यते ॥ ५८॥",
            "a": "21",
            "p": 1
        },
        {
            "i": "21159",
            "n": 59,
            "s": "सेवका ब्रह्मणश्चैव देवा वेदाश्च सर्वशः ।\nशक्रश्च मुनयः सर्वे हरिश्चन्द्रश्च भूमिपः ॥ ५९॥",
            "a": "21",
            "p": 1
        },
        {
            "i": "21160",
            "n": 60,
            "s": "अखिला अपि राजानः पाण्डुश्चास्मत्पिता मुने ।\nयमस्यैवानुगाः प्रोक्ता राजभिस्तैर्यमेन च ॥ ६०॥",
            "a": "21",
            "p": 1
        },
        {
            "i": "21161",
            "n": 61,
            "s": "उपास्यमानो भगवान् रामो यमसभातळे ।\nउक्त इन्द्रेण चोपास्यो वामनात्मा जनार्दनः ॥ ६१॥",
            "a": "21",
            "p": 1
        },
        {
            "i": "21162",
            "n": 62,
            "s": "प्रादुर्भावाश्च निखिला ब्रह्मणोपासिताः सदा ।\nवरुणस्यानुगा नागास्तत्र मत्स्याकृतिर्हरिः ।\nगन्धर्वा धनदस्यापि तत्र कल्की हरिः प्रभुः ॥ ६२॥",
            "a": "21",
            "p": 1
        },
        {
            "i": "21163",
            "n": 63,
            "s": "रुद्रस्योग्राणि भूतानि नृसिंहात्मा शिवेन च ।\nउपास्यते सदा विष्णुरित्याद्युक्तं त्वयाऽनघ ।\nसर्वरत्नस्थलान् दिव्यान् देवलोकान् प्रभाषता ॥ ६३॥",
            "a": "21",
            "p": 1
        },
        {
            "i": "21164",
            "n": 64,
            "s": "तत्र मे संशयो भूयान् हरिश्चन्द्रः कथं नृपः ।\nऐन्द्रं सभातळं प्राप्तः पाण्डुर्नास्मत्पिता मुने ॥ ६४॥",
            "a": "21",
            "p": 1
        },
        {
            "i": "21165",
            "n": 65,
            "s": "इत्युक्तो नारदः प्राह राजसूयकृतोन्नतिम् ।\nहरिश्चन्द्रस्य तां दृष्ट्वा पिता यमसभातळे ।\nस्थितस्त्वामवदत् पाण्डू रामद्वयसुदैवते ॥ ६५॥",
            "a": "21",
            "p": 1
        },
        {
            "i": "21166",
            "n": 66,
            "s": "करोतु राजसूयं मे पुत्रोऽजेयानुजार्चितः ।\nपालितो वासुदेवेन किं तस्यासाध्यमत्र हि ॥ ६६॥",
            "a": "21",
            "p": 1
        },
        {
            "i": "21167",
            "n": 67,
            "s": "एतच्छ्रुत्वा धर्मसुतो भ्रातृभिः सहितो वशी ।\nअवाप्तिं राजसूयस्य मन्त्रयामास धर्मवित् ॥ ६७॥",
            "a": "21",
            "p": 1
        },
        {
            "i": "21168",
            "n": 68,
            "s": "सुकार्यमेतदित्यलं निशम्य सोदरोदितम् ।\nअयातयत् स्वसारथिं स केशवाय भूपतिः ॥ ६८॥",
            "a": "21",
            "p": 1
        },
        {
            "i": "21169",
            "n": 69,
            "s": "तदैव केशवस्य याः स्त्रियस्तदीयतातकैः ।\nसहोदरैश्च यापितः सुदूत आप माधवम् ॥ ६९॥",
            "a": "21",
            "p": 1
        },
        {
            "i": "21170",
            "n": 70,
            "s": "प्रणम्य केशवं वचः स आह मागधेन ते ।\nविवाहबान्धवा रणे विजित्य रोधिता गिरौ ॥ ७०॥",
            "a": "21",
            "p": 1
        },
        {
            "i": "21171",
            "n": 71,
            "s": "नृपायुतद्वयेन सोऽष्टविंशकैः शतैरपि ।\nयियक्षुरुग्ररूपिणं त्रिलोचनं त्वयि स्थिते ॥ ७१॥",
            "a": "21",
            "p": 1
        },
        {
            "i": "21172",
            "n": 72,
            "s": "विमोचयस्व तान् प्रभो निहत्य मागधेश्वरम् ।\nअवैदिकं मुखं च तं विलुम्प धर्मगुप्तये ॥ ७२॥",
            "a": "21",
            "p": 1
        },
        {
            "i": "21173",
            "n": 73,
            "s": "इतीरितोऽथ सारथिं निशाम्य धर्मजस्य च ।\nनिशम्य तद् वचस्तदा जगाम पाण्डवालयम् ॥ ७३॥",
            "a": "21",
            "p": 1
        },
        {
            "i": "21174",
            "n": 74,
            "s": "स पाण्डवैः समर्चितो मखाय धर्मजेन च ।\nप्रपृष्ट आह माधवो वचो जगत्सुखावहम् ॥ ७४॥",
            "a": "21",
            "p": 1
        },
        {
            "i": "21175",
            "n": 75,
            "s": "क्रतुर्यथाविधानतः कृतो हि पारमेष्ठ्यकम् ।\nपदं नयेत तत्पदे सुयोग्यमेष नान्यथा ॥ ७५॥",
            "a": "21",
            "p": 1
        },
        {
            "i": "21176",
            "n": 76,
            "s": "अयोग्यकान्महापदे विधातुरेष हि क्रतुः ।\nसमानयोग्यतागणात् करोति मुक्तिगं वरम् ॥ ७६॥",
            "a": "21",
            "p": 1
        },
        {
            "i": "21177",
            "n": 77,
            "s": "पुरा तु मुक्तितोऽधिकं स्वजातितः करोति च ।\nअतस्त्रिशङ्कुपुत्रको नृपानतीत्य वर्तते ॥ ७७॥",
            "a": "21",
            "p": 1
        },
        {
            "i": "21178",
            "n": 78,
            "s": "सुरांशकोऽपि ते पिता विना हि राजसूयतः ।\nन शक्ष्यति त्रिशङ्कुजाद् वरत्वमाप्तुमद्य तु ॥ ७८॥",
            "a": "21",
            "p": 1
        },
        {
            "i": "21179",
            "n": 79,
            "s": "तपश्चरन् समागते शचीपतौ पिता तव ।\nमरुद्गणोत्तमः पुरा नतूत्थितः शशाप सः ॥ ७९॥",
            "a": "21",
            "p": 1
        },
        {
            "i": "21180",
            "n": 80,
            "s": "व्रजस्व मानुषीं तनुं ततो मृतः पुनर्दिवम् ।\nगतोऽपि नः स्वकां तनुं प्रवेष्टुमत्र नेशसे ॥ ८०॥",
            "a": "21",
            "p": 1
        },
        {
            "i": "21181",
            "n": 81,
            "s": "तदाऽधिकस्त्रिशङ्कुजो भविष्यतु त्वदित्यथ ।\nक्षमापितश्च वासवो जगाद राजसूयतः ।\nत्रिशङ्कुजाधिको भवानवाप्स्यति स्वकां तनुम् ॥ ८१॥",
            "a": "21",
            "p": 1
        },
        {
            "i": "21182",
            "n": 82,
            "s": "अतः सुकार्य एव ते युधिष्ठिर क्रतूत्तमः ।\nभवद्भिरप्यवाप्यते स्वयोग्यताऽमुनाऽखिला ॥ ८२॥",
            "a": "21",
            "p": 1
        },
        {
            "i": "21183",
            "n": 83,
            "s": "उदीर्य चैवमीश्वरः क्रतोरमुष्य योग्यता ।\nवृकोदरे यतोऽखिला चतुर्मुखत्वयोग्यता ॥ ८३॥",
            "a": "21",
            "p": 1
        },
        {
            "i": "21184",
            "n": 84,
            "s": "ततः सुपूर्णमस्य तत् फलं विधातुमञ्जसा ।\nजगाद वायुवाहनो वचो युधिष्ठिरं त्विदम् ॥ ८४॥",
            "a": "21",
            "p": 1
        },
        {
            "i": "21185",
            "n": 85,
            "s": "क्व राजसूयमद्य ते जरासुते तु जीवति ।\nजयेत् क एव तं युधा मृतो न योऽपि सीरिणा ॥ ८५॥",
            "a": "21",
            "p": 1
        },
        {
            "i": "21186",
            "n": 86,
            "s": "विरिञ्चशर्ववाक्यतः समस्तलोकजायिनि ।\nस्थिते तु ते जरासुते न सेत्स्यति क्रतूत्तमः ॥ ८६॥",
            "a": "21",
            "p": 1
        },
        {
            "i": "21187",
            "n": 87,
            "s": "इतीरिते रथाङ्गिना जगाद धर्मनन्दनः ।\nनिवर्तितं मनः क्रतोरलं ममामुना प्रभो ॥ ८७॥",
            "a": "21",
            "p": 1
        },
        {
            "i": "21188",
            "n": 88,
            "s": "बभूवुरेव भूभृतो नचाऽधिराज्यमापिरे ।\nयदा च चक्रवर्तिनस्तदेदृशा न शत्रवः ॥ ८८॥",
            "a": "21",
            "p": 1
        },
        {
            "i": "21189",
            "n": 89,
            "s": "इतीरितेऽमुनाऽवदत् प्रधानमारुतात्मजः ।\nपदं चतुर्मुखस्य वा सुसाध्यमेव यत्नतः ॥ ८९॥",
            "a": "21",
            "p": 1
        },
        {
            "i": "21190",
            "n": 90,
            "s": "निजानुभाववर्जिता हरेरनुग्रहोज्झिताः ।\nमहाप्रयत्नवर्जिता जना न जग्मुरुन्नतिम् ॥ ९०॥",
            "a": "21",
            "p": 1
        },
        {
            "i": "21191",
            "n": 91,
            "s": "स्थिरोऽनुभाव एव मे महाननुग्रहो हरेः ।\nप्रयत्नमेकमग्रतो निधाय भूतिमाप्नुमः ॥ ९१॥",
            "a": "21",
            "p": 1
        },
        {
            "i": "21192",
            "n": 92,
            "s": "इतीरितेऽमुना हरिः समुद्यमात् प्रधानतः ।\nस्थिते हि यज्ञकारणे वृकोदरे जगाद ह ॥ ९२॥",
            "a": "21",
            "p": 1
        },
        {
            "i": "21193",
            "n": 93,
            "s": "स एक एव पूरुषो जरासुतोऽद्य वर्तते ।\nसमस्तसद्विरोधिनां बलं कलेरनन्तरः ॥ ९३॥",
            "a": "21",
            "p": 1
        },
        {
            "i": "21194",
            "n": 94,
            "s": "तथा सतां समाश्रयो यदुद्भवाः सतां गुणाः ।\nस एक एव तादृशस्त्वया विचिन्त्य यात्यताम् ॥ ९४॥",
            "a": "21",
            "p": 1
        },
        {
            "i": "21195",
            "n": 95,
            "s": "यदि स्म तेन मागधो निहन्यते सतां जयः ।\nविपर्ययेण चासतामिति स्म विद्धि नान्यथा ॥ ९५॥",
            "a": "21",
            "p": 1
        },
        {
            "i": "21196",
            "n": 96,
            "s": "स पारमेष्ठ्यसत्पदं प्रयात्यसंशयं युधि ।\nय एव हन्ति मागधं स वेदधर्मपालकः ॥ ९६॥",
            "a": "21",
            "p": 1
        },
        {
            "i": "21197",
            "n": 97,
            "s": "निहन्ति मागधेश्वरं य एष वैष्णवं जगत् ।\nकरोति शर्वपालितो यतः स बार्हद्रथः ॥ ९७॥",
            "a": "21",
            "p": 1
        },
        {
            "i": "21198",
            "n": 98,
            "s": "निहन्ति शैवनायकं य एष वैष्णवाग्रणीः ।\nइति स्म भावसंयुते वदत्यजेऽबिभेन्नृपः ॥ ९८॥",
            "a": "21",
            "p": 1
        },
        {
            "i": "21199",
            "n": 99,
            "s": "युधिष्ठिरे ब्रुवत्यजं मखेन मे त्वलं त्विति ।\nतमाह मारुतात्मजो निहन्मि मागधं रणे ॥ ९९॥",
            "a": "21",
            "p": 1
        },
        {
            "i": "211100",
            "n": 100,
            "s": "इतीरितेऽवदद्धरिर्व्रजामहे वयं त्रयः ।\nअहं च भीमफल्गुनौ निहन्तुमेव मागधम् ॥ १००॥",
            "a": "21",
            "p": 1
        },
        {
            "i": "211101",
            "n": 101,
            "s": "वृकोदरेण हन्यते यदि स्म मागधाधिपः ।\nमखश्च सेत्स्यते ध्रुवं जगच्च ते वशे भवेत् ॥ १०१॥",
            "a": "21",
            "p": 1
        },
        {
            "i": "211102",
            "n": 102,
            "s": "इतीरिते तु शौरिणा जगाद धर्मनन्दनः ।\nस शूरसेनमण्डलप्रहाणतो हरेस्त्रसन् ॥ १०२॥",
            "a": "21",
            "p": 1
        },
        {
            "i": "211103",
            "n": 103,
            "s": "भयाद्धि यस्य माधुरं विहाय मण्डलं गताः ।\nभवन्त एव सागरं ततो बिभेम्यहं रिपोः ॥ १०३॥",
            "a": "21",
            "p": 1
        },
        {
            "i": "211104",
            "n": 104,
            "s": "इमौ हि भीमफल्गुनौ ममाक्षिणी सदा प्रभो ।\nमनोनिभो भवान् सदा न वो विनाऽस्म्यतः पुमान् ॥ १०४॥",
            "a": "21",
            "p": 1
        },
        {
            "i": "211105",
            "n": 105,
            "s": "अतो न जीवितात् प्रियानहं रिपोर्बलीयसः ।\nसकाशमात्महेतुतः प्रयातयामि वो विभो ॥ १०५॥",
            "a": "21",
            "p": 1
        },
        {
            "i": "211106",
            "n": 106,
            "s": "इतीरितेऽवदत् पुनर्वृकोदरोऽरिकक्षभुक् ।\nयदीयनेतृका रमाविरिञ्चशर्वपूर्वकाः ॥ १०६॥",
            "a": "21",
            "p": 1
        },
        {
            "i": "211107",
            "n": 107,
            "s": "वशे च यस्य तद् बलं सुरासुरोरगादिनाम् ।\nस एष केशवः प्रभुः क्व चास्य बार्हद्रथः ॥ १०७॥",
            "a": "21",
            "p": 1
        },
        {
            "i": "211108",
            "n": 108,
            "s": "अधृष्यमस्ति मे बलं हरिः प्रणायकोऽस्य च ।\nसमस्तलोकनेतरि प्रभौ हि सर्वशक्तिता ॥ १०८॥",
            "a": "21",
            "p": 1
        },
        {
            "i": "211109",
            "n": 109,
            "s": "अजेयता तथाऽर्जुने हरेर्वरोद्भवाऽस्ति हि ।\nअतो वयं त्रयोऽद्य तं प्रयाम मागधं रिपुम् ॥ १०९॥",
            "a": "21",
            "p": 1
        },
        {
            "i": "211110",
            "n": 110,
            "s": "हनिष्य एव मागधं हरेः पुरो न संशयः ।\nइतीरितेऽमुना हरिर्जगाद धर्मनन्दनम् ॥ ११०॥",
            "a": "21",
            "p": 1
        },
        {
            "i": "211111",
            "n": 111,
            "s": "वयं त्रयः समेत्य तं प्रयातयाम मृत्यवे ।\nहनिष्यति स्फुटं रणे वृकोदरो जरासुतम् ॥ १११॥",
            "a": "21",
            "p": 1
        },
        {
            "i": "211112",
            "n": 112,
            "s": "भयं न कार्यमेव ते मया हतः स नेति ह ।\nमया हि नीतिहेतुतः स्वयं न हन्यते रिपुः ॥ ११२॥",
            "a": "21",
            "p": 1
        },
        {
            "i": "211113",
            "n": 113,
            "s": "स शर्वसंश्रयाग्रणीर्मदाश्रयोत्तमेन तु ।\nनिहन्यते यदा तदा प्रकाशितं हि मे बलम् ॥ ११३॥",
            "a": "21",
            "p": 1
        },
        {
            "i": "211114",
            "n": 114,
            "s": "अतो न शङ्कितं मनः कुरुष्व भूपते क्वचित् ।\nप्रदर्शयामि तेऽनुजौ निहत्य मागधेश्वरम् ॥ ११४॥",
            "a": "21",
            "p": 1
        },
        {
            "i": "211115",
            "n": 115,
            "s": "इतीरितः स विष्णुना विचार्य तद्गुणान् परान् ।\nतथेति चाऽह ते त्रयः प्रतस्थुराशु मागधान् ॥ ११५॥",
            "a": "21",
            "p": 1
        },
        {
            "i": "211116",
            "n": 116,
            "s": "समेत्य मागधांस्तु ते शिवोरुलिङ्गमित्यलम् ।\nसुमाल्यवस्त्रभूषणैः समर्चितं गिरिं ययुः ॥ ११६॥",
            "a": "21",
            "p": 1
        },
        {
            "i": "211117",
            "n": 117,
            "s": "स्वशीर्षतोऽपि चाऽदृतं जरासुतेन ते गिरिम् ।\nन्यपातयन्त बाहुभिस्तमस्य चोत्तमाङ्गवत् ॥ ११७॥",
            "a": "21",
            "p": 1
        },
        {
            "i": "211118",
            "n": 118,
            "s": "अद्वारतस्ते नगरं प्रविश्य माषस्य नाळेन कृतास्त्रिभेरीः ।\nपुष्टिप्रदा बिभिदुस्तस्य कीर्तिशास्त्रोपमा न्यक्कृतमागधेशाः ॥ ११८॥",
            "a": "21",
            "p": 1
        },
        {
            "i": "211119",
            "n": 119,
            "s": "तथाऽऽपणेभ्यो बहुमाल्यगन्धान् प्रसह्य सङ्गृह्य शुभांश्च दध्रुः ।\nअद्वारतस्तस्य गृहं च सस्रुर्भोशब्दतस्तं च नृपः प्रसस्रुः ॥ ११९॥",
            "a": "21",
            "p": 1
        },
        {
            "i": "211120",
            "n": 120,
            "s": "तान् विप्रवेषान् स निशाम्य राजा महाभुजान् स्नातकवेषयुक्तान् ।\nद्वितीयवर्णान् प्रविचिन्त्य बाहून् ज्याकर्कशान् वीक्ष्य बभाष एतान् ॥ १२०॥",
            "a": "21",
            "p": 1
        },
        {
            "i": "211121",
            "n": 121,
            "s": "के ष्ठाथ किंहेतुत आगताश्च कृतश्च मे पर्वतलिङ्गभेदनम् ।\nकृतं भवद्भिः कुत एव दुर्नयाः कृतास्तथाऽन्ये द्विजवर्यवेषैः ॥ १२१॥",
            "a": "21",
            "p": 1
        },
        {
            "i": "211122",
            "n": 122,
            "s": "इति ब्रुवाणं भगवानुवाच कार्यं हि शत्रोरखिलं प्रतीपम् ।\nइत्युक्त ऊचे नहि विप्रशत्रुरहं कुतो वो मम शत्रुता भवेत् ॥ १२२॥",
            "a": "21",
            "p": 1
        },
        {
            "i": "211123",
            "n": 123,
            "s": "इत्युक्तवाक्यं नृपतिं जगाद जनार्दनो नैव हि तादृशा द्विजाः ।\nवयं रिपुस्तेऽस्मि हि वासुदेव इमौ च भीमार्जुननामधेयौ ॥ १२३॥",
            "a": "21",
            "p": 1
        },
        {
            "i": "211124",
            "n": 124,
            "s": "यद् बान्धवान् नः पिशिताशिधर्मतो रौद्रे मखे कल्पयितुं पशुत्वे ।\nइच्छस्यरे वेदपथं विहाय तं त्वां बलाच्छास्तुमिहाऽगता वयम् ॥ १२४॥",
            "a": "21",
            "p": 1
        },
        {
            "i": "211125",
            "n": 125,
            "s": "विमोक्षयामः स्वजनान् यदि त्वं न मोचयस्यद्य निगृह्य च त्वाम् ।\nमुञ्चाथवा तानभियाहि वाऽस्मान् रणाय मर्तुं कृतनिश्चयोऽत्र ॥ १२५॥",
            "a": "21",
            "p": 1
        },
        {
            "i": "211126",
            "n": 126,
            "s": "इतीरितोऽसौ मगधाधिपो रुषा जगाद नाहं शिव यागयुक्तान् ।\nमोक्ष्ये पशून् युगपद् वा क्रमेण योत्स्ये च वोऽथापि चमूसहायान् ॥ १२६॥",
            "a": "21",
            "p": 1
        },
        {
            "i": "211127",
            "n": 127,
            "s": "निरायुधः सायुधो वा युष्मदिष्टायुधेन वा ।\nएकोऽपि सकलैर्योत्स्ये ससेनो वा ससैनिकान् ॥ १२७॥",
            "a": "21",
            "p": 1
        },
        {
            "i": "211128",
            "n": 128,
            "s": "इत्युक्तवन्तमवददजितोरुबलो हरिः ।\nएह्येकमेको वाऽस्मासु ससैन्यो वा रणे नृप ॥ १२८॥",
            "a": "21",
            "p": 1
        },
        {
            "i": "211129",
            "n": 129,
            "s": "येन कामयसे योद्धुं तं न आसादय द्रुतम् ।\nनिरायुधः सायुधो वा त्वदभीष्टायुधेन वा ।\nइत्याऽह भगवाञ्छत्रुं यशो भीमे विवर्द्धयन् ॥ १२९॥",
            "a": "21",
            "p": 1
        },
        {
            "i": "211130",
            "n": 130,
            "s": "घातयित्वा स्वशत्रुं च भीमसेनानुग्रहं परम् ।\nभीमस्य कर्तुमिच्छंश्च भक्तिज्ञानादिवर्द्धनम् ॥ १३०॥",
            "a": "21",
            "p": 1
        },
        {
            "i": "211131",
            "n": 131,
            "s": "तृणीकर्तुं रिपुं चैव निरायुधतयाऽगमन् ।\nकृष्णभीमार्जुनास्तेन विप्रवेषाश्च तेऽभवन् ॥ १३१॥",
            "a": "21",
            "p": 1
        },
        {
            "i": "211132",
            "n": 132,
            "s": "निरायुधः क्षत्रवेषो नैव योग्यः कथञ्चन ।\nततो जग्मुर्विप्रवेषास्तृणीकर्तुं हि मागधम् ॥ १३२॥",
            "a": "21",
            "p": 1
        },
        {
            "i": "211133",
            "n": 133,
            "s": "मागधस्य ससैन्यस्य स्वगृहे संस्थितस्य च ।\nनिरायुधेन भीमेन समाह्वाने कृतेऽमितम् ।\nधर्मं यशश्च भीमस्य वर्द्धयामास केशवः ॥ १३३॥",
            "a": "21",
            "p": 1
        },
        {
            "i": "211134",
            "n": 134,
            "s": "तृतीयमर्जुनं चैव समादाय ययौ रिपुम् ।\nहरिस्तस्माच्च भीमस्य महाधिक्यं प्रकाशयन् ।\nमुखेन मागधस्यैव वृण्वेकं न इति ब्रुवन् ॥ १३४॥",
            "a": "21",
            "p": 1
        },
        {
            "i": "211135",
            "n": 135,
            "s": "वृण्वेकमस्मास्विति स प्रोक्त आह जरासुतः ।\nकुर्यां नैवार्जुनेनाहमबलेनैव सङ्गरम् ॥ १३५॥",
            "a": "21",
            "p": 1
        },
        {
            "i": "211136",
            "n": 136,
            "s": "पञ्चपञ्चाशदब्दोऽद्य ह्ययमेवं च बालवत् ।\nअबलत्वाद् युवाऽप्येष बाल एव मतो मम ॥ १३६॥",
            "a": "21",
            "p": 1
        },
        {
            "i": "211137",
            "n": 137,
            "s": "इत्युक्तोऽप्यर्जुनो नाऽह कुरु तर्हि परीक्षणम् ।\nबाहुभ्यां धनुषा वेति शङ्कमानः पराजयम् ॥ १३७॥",
            "a": "21",
            "p": 1
        },
        {
            "i": "211138",
            "n": 138,
            "s": "अतो भीमे बलाधिक्यं सुप्रसिद्धमभून्महत् ।\nएतदर्थं हि कृष्णेन सहाऽनीतः स फल्गुनः ॥ १३८॥",
            "a": "21",
            "p": 1
        },
        {
            "i": "211139",
            "n": 139,
            "s": "जानन् कृष्णे बलं घोरमविषह्यं स मागधः ।\nकुत्सयन् गोप इति तं भयान्नैवाऽह्वयत् प्रभुम् ॥ १३९॥",
            "a": "21",
            "p": 1
        },
        {
            "i": "211140",
            "n": 140,
            "s": "आह्वयामास भीमं तु स्याद् वा मे जीवनं त्विति ।\nहनिष्यत्येव मां कृष्ण इत्यासीन्नृपतेर्भयम् ।\nतस्मात् तं नाह्वयामास वासुदेवं स मागधः ॥ १४०॥",
            "a": "21",
            "p": 1
        },
        {
            "i": "211141",
            "n": 141,
            "s": "अर्जुने तु जिते कृष्णभीमौ मां निहनिष्यतः ।\nत्रयाणां दुर्बलाह्वानान्नश्येत् कीर्तिश्च मे ध्रुवा ॥ १४१॥",
            "a": "21",
            "p": 1
        },
        {
            "i": "211142",
            "n": 142,
            "s": "इति मत्वाऽऽह्वयामास भीमसेनं स मागधः ।\nकथञ्चिज्जीवितं वा स्यान्नतु नश्यति मे यशः ॥ १४२॥",
            "a": "21",
            "p": 1
        },
        {
            "i": "211143",
            "n": 143,
            "s": "इति स्म भीमं प्रतियोधनाय सङ्गृह्य राजा स जरासुतो बली ।\nराज्ये निजं चाऽत्मजमभ्यषिञ्चत् पुरा ख्यातं पत्रतापाख्यरुद्रम् ॥ १४३॥",
            "a": "21",
            "p": 1
        },
        {
            "i": "211144",
            "n": 144,
            "s": "बलं भीमे मन्यमानोऽधिकं तु गदाशिक्षामात्मनि चाधिकां नृपः ।\nभीतो नियुद्धेऽस्य ददौ गदां स भीमाय चान्यां स्वयमग्रहीद् बली ॥ १४४॥",
            "a": "21",
            "p": 1
        },
        {
            "i": "211145",
            "n": 145,
            "s": "तदर्थमेवाऽशु गदां प्रगृह्य भीमो ययौ मागधसंयुतो बहिः ।\nपुरात् सकृष्णार्जुन एव तत्र त्वयुद्ध्यतां केशवपार्थयोः पुरः ॥ १४५॥",
            "a": "21",
            "p": 1
        },
        {
            "i": "211146",
            "n": 146,
            "s": "वाचाऽजयत् तं प्रथमं वृकोदरः शिवाश्रयं विष्णुगुणप्रकाशया ।\nततो गदाभ्यामभिपेततुस्तौ विचित्रमार्गानपि दर्शयन्तौ ॥ १४६॥",
            "a": "21",
            "p": 1
        },
        {
            "i": "211147",
            "n": 147,
            "s": "तयोर्गदे तेऽशनिसन्निकाशे चूर्णिकृते देहमहादृढिम्ना ।\nअन्योन्ययोर्वक्षसि पातिते रुषा यथाऽश्मनोः पांसुपिण्डौ सुमुक्तौ ॥ १४७॥",
            "a": "21",
            "p": 1
        },
        {
            "i": "211148",
            "n": 148,
            "s": "सञ्चूर्णितगदौ वीरौ जघ्नुतुर्मुष्टिभिर्मिथः ।\nब्रह्मण्डस्फोटसङ्काशैर्यथा केशवकैटभौ ॥ १४८॥",
            "a": "21",
            "p": 1
        },
        {
            "i": "211149",
            "n": 149,
            "s": "चचाल पृथ्वी गिरयश्च चूर्णिताः कुलाचलाश्चेलुरलं विचक्षुभुः ।\nसमस्तवाराम्पतयः सुरासुरा विरिञ्चशर्वादय आसदन्नभः ॥ १४९॥",
            "a": "21",
            "p": 1
        },
        {
            "i": "211150",
            "n": 150,
            "s": "सुरास्तु भीमस्य जयाभिकाङ्क्षिणस्तथाऽसुराद्या मगधाधिपस्य ।\nपश्यन्ति सर्वे क्रमशो बलं स्वं समाददे मारुतनन्दनोऽपि ॥ १५०॥",
            "a": "21",
            "p": 1
        },
        {
            "i": "211151",
            "n": 151,
            "s": "मानयित्वा वरं धातुर्दिवसान् दश पञ्च च ।\nवासुदेवाज्ञया भीमः शत्रुं हन्तुं नओ दधे ॥ १५१॥",
            "a": "21",
            "p": 1
        },
        {
            "i": "211152",
            "n": 152,
            "s": "स प्रणम्य हृषीकेशं हर्षादाश्लिष्य फल्गुनम् ।\nरिपुं जग्राह मकुटे वारणं मृगराडिव ॥ १५२॥",
            "a": "21",
            "p": 1
        },
        {
            "i": "211153",
            "n": 153,
            "s": "पृष्ठेऽस्य जानुमाधाय कूर्मदेशं बभञ्ज ह ।\nमृतिकाले पुनर्देहं विददार यथा पुरा ॥ १५३॥",
            "a": "21",
            "p": 1
        },
        {
            "i": "211154",
            "n": 154,
            "s": "मर्मण्येव न हन्तव्यो मयाऽयमिति मारुतिः ।\nस्वपुरुषप्रकाशाय बभञ्जैनममर्मणि ॥ १५४॥",
            "a": "21",
            "p": 1
        },
        {
            "i": "211155",
            "n": 155,
            "s": "भज्यमाने शरीरेऽस्य ब्रह्माण्डस्फोटसन्निभः ।\nबभूव रावो येनैव त्रस्तमेतज्जगत्त्रयम् ॥ १५५॥",
            "a": "21",
            "p": 1
        },
        {
            "i": "211156",
            "n": 156,
            "s": "निहत्य कृष्णस्य रिपुं स भीमः समर्पयामास तदर्चनं हरेः ।\nकृतां हि भीमेन समर्चनां तां समक्षमादातुमिहाऽगतो ह्यजः ॥ १५६॥",
            "a": "21",
            "p": 1
        },
        {
            "i": "211157",
            "n": 157,
            "s": "स्वीकृत्य पूजां च वृकोदरस्य दृढं समाश्लिष्य च तं जनार्दनः ।\nप्रीतो नितान्तं पुनरेव कृष्णं ननाम भीमः प्रणतोऽर्जुनेन ॥ १५७॥",
            "a": "21",
            "p": 1
        },
        {
            "i": "211158",
            "n": 158,
            "s": "जग्मुः सुराश्चातितरां प्रहृष्टा ब्रह्मादयो दीनतराश्च दैत्याः ।\nबलादुमेशस्य वरे प्रभग्ने वृकोदरेणाच्युतसंश्रयेण ॥ १५८॥",
            "a": "21",
            "p": 1
        },
        {
            "i": "211159",
            "n": 159,
            "s": "सुतो ययौ शरणं तान् रमेशभीमार्जुनान् सहदेवोऽस्य धीमान् ।\nरथं स्वसारं च ददौ स मारुतेर्ननाम कृष्णं परया च भक्त्या ॥ १५९॥",
            "a": "21",
            "p": 1
        },
        {
            "i": "211160",
            "n": 160,
            "s": "रथो ह्यसौ वसुना वासुदेवाच्छक्रान्तराऽऽप्तो वसुवंशजत्वात् ।\nजरासुतस्याऽस वृकोदरस्तं हरे रथं प्रार्पयामास तस्मै ॥ १६०॥",
            "a": "21",
            "p": 1
        },
        {
            "i": "211161",
            "n": 161,
            "s": "कृष्णोऽस्मरद् गरुडं स ध्वजेऽभूद् रथं कृष्णोऽथाऽरुहत् पाण्डवाभ्याम् ।\nभीमः कन्यां सहदेवस्य हेतोः समग्रहीदनुजस्याऽत्मनः सः ॥ १६१॥",
            "a": "21",
            "p": 1
        },
        {
            "i": "211162",
            "n": 162,
            "s": "नकुलस्याऽदान्मद्रराजो हि पूर्वं स्वीयां कन्यां सा तथैषाऽप्युषा हि ।\nएका पूर्वं ते अश्विनोश्चैव भार्या यमौ रेमाते यदुषा अश्विभार्या ।\nततः कृष्णायामग्रजभ्रातृभार्यावृत्तिं हि तौ चक्रतुर्माद्रिपुत्रौ ॥ १६२॥",
            "a": "21",
            "p": 1
        },
        {
            "i": "211163",
            "n": 163,
            "s": "जरासुतस्याऽत्मजः केशवादीन् रत्नैः समभ्यर्च्य ययावनुज्ञया ।\nतदाज्ञया पितृकार्याणि कृत्वा तदाज्ञयैवामुचत् तान् नृपांश्च ।\nतैः संस्तुतः केशवो भीमपार्थयुक्तो ययौ भक्तिनम्रैर्यथावत् ॥ १६३॥",
            "a": "21",
            "p": 1
        },
        {
            "i": "211164",
            "n": 164,
            "s": "सम्भावितास्ते सहदेवेन सम्यक् प्रशस्य कृष्णं भीमसेनं च सर्वे ।\nययुर्गृहान् स्वानपतत् केशवद्विड् जरासुतोऽन्धे तमसि क्रमेण ॥ १६४॥",
            "a": "21",
            "p": 1
        },
        {
            "i": "211165",
            "n": 165,
            "s": "कृष्णश्च पार्थौ च तथैकयानं समास्थिता धर्मजमभ्यगच्छन् ।\nतेषां शङ्खध्वनिसम्बोधितात्मा राजा प्रीतश्चातितरां बभूव ॥ १६५॥",
            "a": "21",
            "p": 1
        },
        {
            "i": "211166",
            "n": 166,
            "s": "द्वैपायनोऽथ भगवानभिगम्य पार्थानाज्ञापयत् सकलसम्भृतिसाधनाय ।\nतं राजसूयसहितं परमाश्वमेधयज्ञं समादिशदनन्यकृतं विरिञ्चात् ॥ १६६॥",
            "a": "21",
            "p": 1
        },
        {
            "i": "211167",
            "n": 167,
            "s": "कर्ता हि तस्य् अपरमेष्ठिपदं प्रयाति यद्यन्यसद्गुणवरैः परमेष्ठितुल्यः ।\nभीमे मखस्य फलमत्यधिकं निधातुं व्यासः क्रतुं तमदिशद् गुरुरब्जजस्य ॥ १६७॥",
            "a": "21",
            "p": 1
        },
        {
            "i": "211168",
            "n": 168,
            "s": "असाधारणहेतुर्यः कर्मणो यस्य चेतनः ।\nस एव तत्फलं पूर्णं भुङ्क्तेऽन्योऽल्पमिति स्थितिः ।\nविना विष्णुं निर्णयोऽयं स हि कर्मफलोज्झितः ॥ १६८॥",
            "a": "21",
            "p": 1
        },
        {
            "i": "211169",
            "n": 169,
            "s": "हेतवोऽपि हि पापस्य न प्रायः फलभागिनः ।\nदेवाः पुण्यस्य दैत्याश्च मानुषास्तद्विभागिनः ॥ १६९॥",
            "a": "21",
            "p": 1
        },
        {
            "i": "211170",
            "n": 170,
            "s": "असाधारणहेतुश्च भीम एव प्रकीर्तितः ।\nयज्ञस्यास्य जरासन्धवधात् कर्णजयादपि ॥ १७०॥",
            "a": "21",
            "p": 1
        },
        {
            "i": "211171",
            "n": 171,
            "s": "जयाच्च कीचाकादीनामन्यैर्जेतुमशक्यतः ।\nद्वितीयः फल्गुनश्चैव तृतीयस्तु युधिष्ठिरः ॥ १७१॥",
            "a": "21",
            "p": 1
        },
        {
            "i": "211172",
            "n": 172,
            "s": "तस्माद् ब्रह्मपदावाप्त्यै व्यासो भीमस्य तं क्रतुम् ।\nअनन्यकृतमादिश्य दिशां विजयमादिशत् ॥ १७२॥",
            "a": "21",
            "p": 1
        },
        {
            "i": "211173",
            "n": 173,
            "s": "अथाब्रवीद् धनञ्जयो धनुर्ध्वजो रथो वरः ।\nममास्ति तद् दिशां जयो ममैव वाञ्छितः प्रभो ॥ १७३॥",
            "a": "21",
            "p": 1
        },
        {
            "i": "211174",
            "n": 174,
            "s": "इतीरितोऽखिलप्रभुर्जगाद सत्यमस्ति ते ।\nसमस्तसाधनोन्नतिर्महच्च वीर्यमस्ति ते ॥ १७४॥",
            "a": "21",
            "p": 1
        },
        {
            "i": "211175",
            "n": 175,
            "s": "तथाऽपि कीचकादयो वृकोदरादृते वशम् ।\nन यान्ति नापि ते वशं प्रयाति कर्ण एव च ॥ १७५॥",
            "a": "21",
            "p": 1
        },
        {
            "i": "211176",
            "n": 176,
            "s": "बलाधिकोऽसि कर्णतस्तथाऽपि नामृतः करम् ।\nददाति ते ह्यतिस्पृधा न वध्य एष तेऽद्य च ॥ १७६॥",
            "a": "21",
            "p": 1
        },
        {
            "i": "211177",
            "n": 177,
            "s": "सवर्मकुण्डलत्वतो न वध्य एष यत् त्वया ।\nततो वृकोदरो दिशं प्रयातु ते पितुः प्रियाम् ॥ १७७॥",
            "a": "21",
            "p": 1
        },
        {
            "i": "211178",
            "n": 178,
            "s": "जीवग्राहभयात् कर्णो ददाति करमञ्जसा ।\nभीमाय नात्र सन्देहो जितोऽनेन च संयुगे ॥ १७८॥",
            "a": "21",
            "p": 1
        },
        {
            "i": "211179",
            "n": 179,
            "s": "अजेयौ शर्ववचनाद् रणे कीचकपौण्ड्रकौ ।\nवशं प्रयातो भीमस्य तथाऽवध्योऽपि चेदिपः ॥ १७९॥",
            "a": "21",
            "p": 1
        },
        {
            "i": "211180",
            "n": 180,
            "s": "जीवग्राहभयं ह्येषां भीमान्मागधपातनात् ।\nतस्मात् करं प्रयच्छन्ति जिता वा पूर्वमेव वा ॥ १८०॥",
            "a": "21",
            "p": 1
        },
        {
            "i": "211181",
            "n": 181,
            "s": "प्रयाहि च त्वं धनदप्रपालितां दिशं द्वीपान् सप्त चाशेषदिक्षु ।\nनागांश्च दैत्यांश्च तथाऽधरस्थान् विजित्य शीघ्रं पुनरेहि चात्र ॥ १८१॥",
            "a": "21",
            "p": 1
        },
        {
            "i": "211182",
            "n": 182,
            "s": "रथो हि दिव्योऽम्बरगस्तवास्ति दिव्यानि चास्त्राणि धनुश्च दिव्यम् ।\nयेऽन्ये च बाणप्रमुखा अजेयाः शर्वाश्रयास्तानपि भीम एतु ॥ १८२॥",
            "a": "21",
            "p": 1
        },
        {
            "i": "211183",
            "n": 183,
            "s": "तथा सुराश्चापि समस्तशोऽस्य बलिं प्रयच्छन्ति मदज्ञयेतरे ।\nदिशं प्रतीचीमथ दक्षिणां च यातां यमौ क्रमशो ह्यध्वरार्थे ॥ १८३॥",
            "a": "21",
            "p": 1
        },
        {
            "i": "211184",
            "n": 184,
            "s": "यशश्च धर्मश्च तयोरपि स्यादिति स्यदिति स्म कृष्णेन सुतेन काळ्याः ।\nउक्ते ययुस्ते तमभिप्रणम्य दिशो यथोक्ताः परमोरुसद्गुणाः ॥ १८४॥",
            "a": "21",
            "p": 1
        },
        {
            "i": "211185",
            "n": 185,
            "s": "वृकोदरोऽजयन्नृपान् विराटमाससाद ह ।\nजितेऽत्र कीचके रणे समाददे करं ततः ॥ १८५॥",
            "a": "21",
            "p": 1
        },
        {
            "i": "211186",
            "n": 186,
            "s": "ततः क्रमान्नृपान् जित्वा चेदीनां विषयं गतः ।\nमातृवाक्याद् भयाच्चैव शिशुपालेन पूजितः ॥ १८६॥",
            "a": "21",
            "p": 1
        },
        {
            "i": "211187",
            "n": 187,
            "s": "मातृष्वसुर्गृहे चोष्य दिवसान् कतिचित् सुखम् ।\nकरं सुमहदादाय ततः पूर्वां दिशं ययौ ॥ १८७॥",
            "a": "21",
            "p": 1
        },
        {
            "i": "211188",
            "n": 188,
            "s": "क्रमेण सर्वान् निर्जित्य पौण्ड्रकं च महाबलम् ।\nविरथीकृत्य कर्णं च करमादाय सर्वतः ॥ १८८॥",
            "a": "21",
            "p": 1
        },
        {
            "i": "211189",
            "n": 189,
            "s": "हिमवच्छिखरे देवान् जित्वा शक्रपुरोगमान् ।\nक्रीडार्थं युद्ध्यतस्तेभ्यस्तुष्टेभ्यो रत्नसञ्चयम् ॥ १८९॥",
            "a": "21",
            "p": 1
        },
        {
            "i": "211190",
            "n": 190,
            "s": "बाहुयुद्धेन शेषं च गरुडं च महाबलम् ।\nक्रीडमानौ विनिर्जित्य भूषणान्याप तोषतः ।\nताभ्यां च दृढमाश्लिष्टः स्नेहविक्लिन्नया धिया ॥ १९०॥",
            "a": "21",
            "p": 1
        },
        {
            "i": "211191",
            "n": 191,
            "s": "पोप्लूयमानः स ततोऽम्बुधौ बली जगाम बाणस्य पुरं हरं च ।\nरणेऽजयद् वारणरूपमास्थितं क्रीडन्तमेतेन च तोषितो हरः ॥ १९१॥",
            "a": "21",
            "p": 1
        },
        {
            "i": "211192",
            "n": 192,
            "s": "पृष्टश्च गिरिशेनासौ विस्तरं दिग्जयस्य च ।\nसिंहव्याघ्रादिरूपाश्च आत्मना विजिता यथा ।\nगुरुत्मच्छेषशक्राद्या देवाः सर्वे तदब्रवीत् ॥ १९२॥",
            "a": "21",
            "p": 1
        },
        {
            "i": "211193",
            "n": 193,
            "s": "निशम्य शङ्करोऽखिलं मखस्य च प्रसाधकम् ।\nहरिं ततो बलेः सुताद् ददौ च रत्नसञ्चयम् ॥ १९३॥",
            "a": "21",
            "p": 1
        },
        {
            "i": "211194",
            "n": 194,
            "s": "स विप्रयादवेश्वरं द्विधास्थितं जनार्दनम् ।\nपुरो निधाय तद् वसु प्रभूतमानमत् तदा ॥ १९५॥\nसोऽभिवाद्याग्रजं चैव यथावृत्तं न्यवेदयत् ।\nआत्मनः कृष्णयोः सर्वं धर्मराजाग्रतो मुदा ॥ १९६॥\nयथा जिताः कीचकाद्या एकलव्यसहायवान् ।\nयथा जितः पौण्ड्रकश्च कर्णाद्याश्च तथाऽपरे ॥ १९७॥\nयथा सिंहादितनवः शेषवीन्द्रेन्द्रपूर्वकाः ।\nयथा गजतनुः शर्वस्तच्च सर्वमवर्णयत् ॥ १९८॥\nसम्भावितश्च कृष्णाभ्यां राज्ञा च सुमहाबलः ।\nआज्ञया व्यासदेवस्य यज्ञाङ्गानि समार्जयत् ॥ १९९॥\nऊचे तं भगवान् व्यासो जितं सर्वं त्वयाऽरिहन् ।\nजये सर्वस्य यज्ञोऽयं पूर्णो भवति नान्यथा ॥ २००॥\nविरिञ्चः सर्वजित् पूर्वं द्वितीयस्त्वमिहाभवः ।\nइत्युक्त्वैनं समाश्लिष्य यज्ञाङ्गानि समादिशत् ॥ २०१॥\nतदैवान्ये दिशो जित्वा समीयुस्तस्य येऽनुजाः ।\nसहदेवो दक्षिणाशां जित्वा रत्नान्युपाहरत् ॥ २०२॥\nतत्र रुग्मी न युयुधे सहदेवेन वीर्यवान् ।\nजितः कृष्णेन पूर्वं यः शर्वादाप धनुर्वरम् ॥ २०३॥\nतपसा तोषितात् कृष्णादन्यानेवामुनाऽखिलान् ।\nविजेष्यसि यदा कृष्णविरोधस्ते तदा धनुः ।\nमामेष्यतीति तेनोक्तो न व्यरुद्ध्यत केशवे ॥ २०४॥\nस्वसुः स्नेहाच्च कृष्णस्य यज्ञकारयितृत्वतः ।\nभीमार्जुनबलाच्चैव माद्रेयाय ददौ करम् ।\nजिग्ये बलेनान्यनृपान् सहदेवः प्रतापवान् ॥ २०५॥\nतथा स्मृतं समागतं घटोत्कचं विभीषणे ।\nसमादिशद् ययौ च सोऽपि सोऽददान्महाकरम् ॥ २०६॥\nपुरा हि राघवोदितं तदस्य सोऽखिलं तदा ।\nविचार्य केशवं च तं बलं च भीमपार्थयोः ।\nदिवौकसश्च पाण्डवानवेत्य सोऽददात् करम् ॥ २०७॥\nमहौघरत्नसञ्चयं स आप्य भीमसेनजः ।\nययौ च माद्रिनन्दनं स चाऽययौ स्वकं पुरम् ॥ २०८॥\nनकुलः पश्चिमाशायां विजिग्येऽखिलभूभृतः ।\nकरमाप च वीरोऽसौ सौहार्दादेव मातुलात् ।\nआययौ च महारत्नसञ्चयेन स्वकं पुरम् ॥ २०९॥\nत्रैगर्ताः पार्वतेयाश्च सहिताः पाण्डुनन्दनम् ।\nअभ्येत्य योधयामासुर्जानन्तस्तच्चिकीर्षितम् ॥ २११॥\nतान् विजित्य युगपत् स पाण्डवः सञ्जयन् क्रमश एव तां दिशम् ।\nप्राव्रजच्च भगदत्तमूर्जितं तेन चास्य समभून्महारणः ॥ २१२॥\nसोऽभियुद्ध्य सगजो दिनाष्टकं श्रान्त आह पुरुहूतनन्दनम् ।\nब्रूहि ते समरकारणं त्विति प्राह देहि करमित्यथार्जुनः ॥ २१३॥\nसोऽप्यदात् करममुष्य वासवो मद्गुरुस्तव पितेति सादरम् ।\nनैव जेतुमिह शक्ष्यसि त्वमित्यावदद्धरिवरास्त्रतेजसा ॥ २१४॥\nस्नेहपूर्वं प्रदत्ते तु करे नैवाऽह चोत्तरम् ।\nअर्जुनो व्यर्थकलहमनिच्छन् स्नेहयन्त्रितः ॥ २१५॥\nपार्थो जित्वाऽष्टवर्षाणि षड् द्वीपानपरानपि ।\nअजयच्चतुर्दिशमपि सर्वशः शस्त्रतेजसा ॥ २१६॥\nपाताळसप्तकं गत्वा जित्वा दैतेयदानवान् ।\nबलेश्च विष्णुवचनात् करं जग्राह सामतः ॥ २१७॥\nजित्वा च वासुकिं भूरि रत्नमादाय सत्वरः ।\nआजगाम पुरं स्वीयं वीरो वत्सरमात्रतः ॥ २१८॥\nसुवर्णरत्नगिरयश्चतुर्भिस्तैः समार्जिताः ।\nचत्वारो योजनानां हि दश त्रिंशच्छतं तथा ॥ २१९॥\nचतुःशतं च क्रमश उच्छ्रिता दिग्जयार्जिताः ।\nप्रतीच्याद्यपसव्येन क्रमाद् दिग्भ्यः समार्जिताः ॥ २२०॥\nविश्वकर्मकृतत्वात्तु पुरस्याल्पेऽपि च स्थळे ।\nअन्तर्गतास्ते गिरयस्तदद्भुतमिवाभवत् ॥ २२१॥\nततो यज्ञः प्रववृते कृष्णद्वैपायनेरितः ।\nऋत्विजो मुनयोऽत्रासन् सर्वविद्यासु निष्ठिताः ।\nद्वैपायनोक्तविधिना दीक्षयाञ्चक्रिरे नृपम् ॥ २२२॥\nज्येष्ठत्वाद् याजमानं तु प्रणिधाय युधिष्ठिरे ।\nभीमार्जुनादयः सर्वे सह तेन समासिरे ॥ २२३॥\nब्रह्माणीपदयोग्यत्वात् कृष्णैका यज्ञपत्न्यभूत् ।\nपदायोग्यतया नान्याः पत्न्यस्तेषां सहाऽसिरे ॥ २२४॥\nआज्ञयैव जगद्धातुर्व्यासस्यानन्ततेजसः ।\nस्थलमप्यत्र सर्वं हि रत्नहेममयं त्वभूत् ।\nकिमु पात्रादिकं सर्वं शिबिराणि च सर्वशः ॥ २२५॥\nआहूतं दिग्जये पार्थैस्तदा लोकद्विसप्तकम् ।\nसर्वमत्राऽगमद् ब्रह्मशर्वशक्रादिपूर्वकम् ॥ २२६॥\nभीष्मो द्रोणश्च विदुरो धृतराष्ट्रः सहात्मजः ।\nसस्त्रीका आययुस्तत्र बाह्लीकश्च सहात्मजः ॥ २२७॥\nतथैव यादवाः सर्वे बलभद्रपुरोगमाः ।\nरुग्मिणीसत्यभामाद्या महिष्यः केशवस्य च ॥ २२८॥\nतत्र सर्वजगदेकसङ्गमे तत्त्वनिर्णयकथा बभूविरे ।\nप्राश्निकोऽत्र परिपूर्णचिद्धनो व्यास एव भगवान् बभूव ह ॥ २२९॥\nतत्त्वनिर्णयकथासु निर्णयो वासुदेवगुणविस्तरोऽभवत् ।\nनास्ति तत्सदृश उत्तमः कुतः पार एष न ततोऽन्य इत्यपि ॥ २३०॥\nबादरायणभृगूत्थरामयोः शृण्वतोः परमनिर्णये कृते ।\nमोदमानजनतासमागमेऽपृच्छदत्र नृपतिर्यतव्रतम् ॥ २३१॥\nजानमानोऽपि नृपतिः सर्वपूज्यतमं हरिम् ।\nसंशयं भूभृतां भेत्तुं भीष्मं पप्रच्छ धर्मवित् ॥ २३२॥\nनास्ति नारायणसममिति वादेन निर्णये ।\nकृते ब्रह्मादिभिरपि कृष्णं मर्त्यं हि मेनिरे ॥ २३३॥\nनृपास्तस्मादयं कृष्णो नारायण इति स्म ह ।\nसम्यग् ज्ञापयितुं धर्मसूनुर्भीष्ममपृच्छत ॥ २३४॥\nब्रह्मादयः सुरा यस्माद् दृश्यन्ते मर्त्यवन्नृभिः ।\nनचैवातितराभ्यासो नृणामस्ति मुनिष्वपि ॥ २३५॥\nसर्वशास्त्रविदं भीष्मं जानन्त्येते नृपा अपि ।\nतस्माद् भीष्ममपृच्छत् स कुलवृद्धत्वतस्तथा ॥ २३६॥\nपितामहाग्र्यपूजार्हः कोऽत्र लोकसमागमे ।\nब्रह्मशर्वादयश्चात्र सन्ति राजान एव च ।\nइति पृष्टोऽब्रवीद् भीष्मः कृष्णं पूज्यतमं प्रभुम् ॥ २३७॥\nयद्यप्येकस्त्रिधा विष्णुर्वसिष्ठभृगुवृष्णिषु ।\nप्रादुर्भूतस्तथाऽप्येते नृपा हि व्यासरामयोः ॥ २३८॥\nविप्रत्वान्न विरुद्ध्यन्ते तत एव च युक्तताम् ।\nमन्यन्ते न विरोधश्च तेषां तत्र हि तादृशः ॥ २३९॥\nअविवादे प्रसिद्धिश्च नैवास्य भविता क्वचित् ।\nतस्मात् कृष्णाय दातव्यमिति भीष्मेण चिन्तितम् ॥ २४०॥\nकृष्णाय दत्ते राजानो विवादं कुर्युरञ्जसा ।\nविवादेन च कीर्तिः स्याद् वासुदेवस्य विस्तृता ।\nततः कृष्णायाग्रपूजा दत्ता पार्थैर्जगत्पुरः ॥ २४१॥\nव्यासभार्गवयोः साक्षात् तदैक्यात् तदनन्तरम् ।\nअग्र्यां पूजां दुदुश्चान्यान् यथायोग्यमपूजयन् ॥ २४२॥\nअग्र्योपहारमुपयापित एव कृष्णे कोपादनिन्ददमुमाशु च चेदिराजः ।\nश्रुत्वैव तत् पवनजोऽभिययौ नृपं तं हन्तुं जगद्गुरुविनिन्दकमृद्धमन्युः ॥ २४३॥\nदूरेऽपि केशवविनिन्दनकारिजिह्वाँमुच्छेत्स्य इत्युरुतराऽस्य सदा प्रतिज्ञा ।\nभीमस्य तं तु जगृहे सरिदात्मजोऽथ सम्प्रोच्य केशववचो निजयोर्वधाय ॥ २४४॥\nमयैव वध्याविति तावाह यत् केशवः पुरा ।\nतच्छ्रुत्वा भीमसेनोऽपि स्थितो भीष्मकरग्रहात् ॥ २४५॥\nजानन्नपि हरेरिष्टं स्वकर्तव्यतयोत्थितः ।\nभीम एतावदुचितमिति मत्वा स्थितः पुनः ॥ २४६॥\nदेवसङ्घभविनां महानभूदीक्ष्य तोष इह केशवेऽधिकाम् ।\nअर्चनां य इह मानुषो जनो मध्य एव स तु संस्थितोऽभवत् ॥ २४७॥\nआसुरा इह सुयोधनादयस्तत्र ते विमनसो बभूविरे ।\nदुर्वचोभिरधिकं च चेदिपः कृष्णमार्च्छदुरुसद्गुणार्णवम् ॥ २४८॥\nसमाह्वयच्च केशवं युधे तमाशु केशवः ।\nनिवार्य तस्य सायकाञ्जघान चारिणा प्रभुः ॥ २४९॥\nनिकृत्यमानकन्धरः स भक्तिमानभूद्धरौ ।\nतमाश्रितश्च योऽसुरो महातमः प्रपेदिवान् ॥ २५०॥\nजयः प्रविश्य केशवं पुनश्च पार्षदोऽभवत् ।\nअसौ च पाण्डवक्रतुः प्रवर्तितो यथोदितः ॥ २५१॥\nसुवर्णरत्नभारकान् बहून् नृपा उपानयन् ।\nउपायनं सुयोधनं नृपोऽदिशद् ग्रहेऽस्य च ॥ २५२॥\nअभोजयंस्तथा द्विजान् यथेष्टभक्ष्यबोज्यकैः ।\nसुवर्णरत्नभारकान् बहूंश्च दक्षिणा ददुः ॥ २५३॥\nयदिष्टमास यस्य च प्रदत्तमेव पाण्डवैः ।\nसमस्तमत्र सर्वशोऽथ सस्नुरुद्भृता मुदा ॥ २५४॥\nनदत्सुरोरुदुन्दुभिप्रगीतदेवगायकाः ।\nप्रनृत्तदिव्ययोषितः सुरापगां व्यगाहयन् ॥ २५५॥\nसमस्तराजसंयुता विगाह्य जाह्नवीजले ।\nपुरं ययुः पुनश्च ते सुसद्म चागमन् सुराः ॥ २५६॥\nगतेषु सर्वराजसु स्वकां पुरं स्वकेषु च ।\nसभीष्मकेषु सर्वशः सहाऽम्बिकेयकेषु च ॥ २५७॥\nविचित्ररत्ननिर्मिते रविप्रभे सभातळे ।\nसकेशवो वरासने विवेश धर्मनन्दनः ॥ २५८॥\nतथैव रुग्मिणीमुखाः परिग्रहा रमेशितुः ।\nतथैव भीमफल्गुनावुपाविशन् हरेरुप ॥ २५९॥\nसहैव वायुसूनुना तथैव पार्षतात्मजा ।\nउपैव रुग्मिणीं शुभा तथैव सत्यभामिनीम् ॥ २६०॥\nयमौ च पार्षतादयो धनञ्जयान्तिकेऽविशन् ।\nतथैव रामसात्यकी समीप एव भूभृतः ॥ २६१॥\nसमासतां तु सा सभा व्यरोचताधिकं तदा ।\nयथा सभा स्वयम्भुवः समास्थिता च विष्णुना ॥ २६२॥\nविचित्रहेममालिनः शुभाम्बराश्च तेऽधिकम् ।\nस्फुरत्किरीटकुण्डला विरेजुरत्र ते नृपाः ॥ २६३॥\nविशेषतो जनार्दनः सभार्यको जगत्प्रभुः ।\nयथा दिवौकसां सदस्यनन्तसद्गुणार्णवः ॥ २६४॥\nउपासिरे च तान् नृपाः समस्तशः सुहृद्गुणाः ।\nतदाऽऽजगाम खड्गभृत् सहानुजः सुयोधनः ॥ २६५॥\nद्वारं सभाया हरिनीलरश्मिव्यूढं न जानन् स विहाय भित्तम् ।\nअभ्यन्तराणां दृशि नो विघातिनीं संस्फाटिकामाशु दृढं चुचुम्बे ॥ २६६॥\nप्रवेशयेतां च यमौ तमाशु सभां भुजौ गृह्य नृपोपदिष्टौ ।\nतत्रोपविश्य क्षणमन्यतोऽगादमृष्यमाणः श्रियमेषु दिव्याम् ॥ २६७॥\nतत्रेन्द्रनीलभुवि रत्नमयानि दृष्ट्वा पद्मानि नीरमनसा जगृहे स्ववस्त्रम् ।\nरत्नोरुदीधितिनिगूढजलं स्थलं च मत्वा पपात सहितोऽवरजैर्जलौघे ॥ २६८॥\nतं प्राहसद् भगवता क्षितिभारनाशहेतोः सुसूचित उरुस्वरतोऽत्र भीमः ।\nपाञ्चालराजसुतया च समं तथाऽन्यैः स्वीयैस्तथाऽनु जहसुर्भगवन्महिष्यः ॥ २६९॥\nमन्दस्मितेन विलसद्वदनेन्दुबिम्बो नारायणस्तु मुखमीक्ष्य मरुत्सुतस्य ।\nनोवाच किञ्चिदथ धर्मसुतो निवार्य प्रास्थापयद् वसनमाल्यविलेपनानि ॥ २७०॥\nकृष्णावृकोदरगतं बहळं निधाय क्रोधं ययौ सशकुनिर्धृतराष्ट्रपुत्र ।\nसम्ब्रीळितो नृपतिं दत्तवराम्बरादीन् न्यक्कृत्य मार्गगत आह स मातुलं स्वम् ॥ २७१॥\nयौ मामहसतां कृष्णभीमौ कृष्णस्य सन्निधौ ।\nतयोरकृत्वा सन्तापं नाहं जीवितुमुत्सहे ॥ २७२॥\nयदि मे शक्तिरत्र स्याद् घातयेयं वृकोदरम् ।\nअग्रपूजां च कृष्णस्य विलुम्पेयं न संशयः ॥ २७३॥\nईदृशं पाण्डवैश्वर्यं दृष्ट्वा को नाम जीवितम् ।\nइच्छेत करदा येषां वैश्यवत् सर्वभूमिपाः ॥ २७४॥\nइत्युक्तः शकुनिर्वैरं दृढीकर्तुं वचोऽब्रवीत् ।\nकिं ते वैरेण राजेन्द्र बलिभिर्भ्रातृभिः पुनः ॥ २७५॥\nअनुजीवस्व तान् वीरान् गुणज्येष्ठान् बलाधिकान् ।\nइतीरितोऽतिसंवृद्धकोप आह सुयोधनः ॥ २७६॥\nयदि तेषां तदैश्वर्यं न मां गच्छेदशेषतः ।\nसर्वथा नैव जीवेयमिति सत्यं ब्रवीमि ते ॥ २७७॥\nनच बाहुबलाच्छक्ष्य आदातुं तां श्रियं क्वचित् ।\nनेन्द्रोऽपि समरे शक्तस्तान् जेतुं किमु मानुषाः ॥ २७८॥\nइतीरितः पापतम आह गान्धारको नृपः ।\nपापानामखिलानां च प्रधानं चक्रवर्तिनम् ॥ २७९॥\nयान्तां श्रियं प्रदीप्तां त्वं पाण्डवेषु प्रपश्यसि ।\nतामक्लेशत आदास्ये क्रीडन्नक्षैस्त्वदन्तिके ॥ २८०॥\nइतीरितः प्रसन्नधीः सुयोधनो बभूव ह ।\nप्रजग्मतुश्च तावुभौ विचित्रवीर्यजं नृपम् ॥ २८१॥\nधृतराष्ट्रमथोवाच द्वापरांशोऽतिपापकृत् ।\nनास्तिक्यरूपः शकुनिर्विवर्णं हरिणं कृशम् ॥ २८२॥\nदुर्योधनं तु तच्छ्रुत्वा कुत इत्याह दुर्मनाः ।\nअब्रूतां तौ नृपायाऽशु द्वाभ्यां यन्मन्त्रितं पथि ॥ २८३॥\nश्रुत्वैव तन्नेत्यवदत् स भूपतिर्विरोधि धर्मस्य विनाशकारणम् ।\nकुमन्त्रितं वो न ममैतदिष्टं स्वबाहुवीर्याप्तमहाश्रियो हि ते ॥ २८४॥\nत्वयाऽपि निर्जित्य दिशो मखाग्र्याः कार्याः स्पृधो मा गुणवत्तमैस्तैः ।\nविशेषतो भ्रातृभिरग्र्यपौरुषैरित्युक्त आहाऽशु सुयोधनस्तम् ॥ २८५॥\nयदि श्रियं पाण्डवानां नाक्षैराच्छेत्तुमिच्छसि ।\nमृतमेवाद्य मां विद्धि पाण्डवैस्त्वं सुखी भव ॥ २८६॥\nयदि मज्जीवितार्थी त्वमानयाऽश्विह पाण्डवान् ।\nसभार्यान् देवनायैव नचाधर्मोऽत्र कश्चन ॥ २८७॥\nवेदानुजीविनो विप्राः क्षत्रियाः शस्त्रजीविनः ।\nत्रुट्यते येन शत्रुश्च तच्छस्त्रं नैव चेतरत् ॥ २८८॥\nअतः स्वधर्म एवायं तवापि स्यात् फलं महत् ।\nइत्युक्तो मा फलं मेऽस्तु तवैवास्त्विति सोऽब्रवीत् ॥ २८९॥\nएवं ब्रुवन्नपि नृप आविष्टः कलिना स्वयम् ।\nपुत्रस्नेहाच्च विदुरमादिशत् पाण्डवान् प्रति ॥ २९०॥\nआविवेश कलिस्तं हि यदा पुत्रत्वसिद्धये ।\nअंशेन तत आरभ्य नैवास्मादपजग्मिवान् ॥ २९१॥\nयावत् पुरं परित्यज्य वनमेव विवेश ह ।\nतदन्तरा ततस्तस्य पापयुक्तं मनोऽभवत् ॥ २९२॥\nन्यवारयत् तं विदुरो महत् ते पापं कुलस्यापि विनाशकोऽयम् ।\nसमुद्यमो नात्र विचार्यमस्ति कृथा न तस्मादयशश्च ते स्यात् ॥ २९३॥\nइति ब्रुवाणं कलहोऽत्र न स्यान्निवारयामो वयमेव यस्मात् ।\nद्रष्टुं सुतान् क्रीडत एकसंस्थानिच्छामि पार्थांश्च सुयोधनादीन् ॥ २९४॥\nअतः क्षिप्रमुपानेयाः पार्था इति बलोदितः ।\nययौ स विदुरः पार्थान् द्वारकां केशवे गते ॥ २९५॥\nगते हि पार्थसन्निधेः सुयोधने तु नारदः ।\nशशंस धर्मसूनुना प्रचोदितोऽरिमागतम् ॥ २९६॥\nक उद्यमी नृपेष्विति प्रपृष्ट आह नारदः ।\nस सौभराड् वरं शिवादवाप वृष्णिनिर्जयम् ॥ २९७॥\nपांसुमुष्टिं सकृद्ग्रासी बहूनब्दांस्तपश्चरन् ।\nआजगाम हरादाप्य वरं कृष्णजये पुनः ॥ २९८॥\nस श्रुत्वा मागधवधं दिशां विजयमेव च ।\nराजसूयं क्रतुं चैव शिशुपालवधं तथा ॥ २९९॥\nयदून् प्रत्युद्यमं तूर्णं करोतीति निशम्य तत् ।\nसमैक्षद् धर्मजः कृष्णमुखशीतांशुमण्डलम् ॥ ३००॥\nअस्त्वित्युक्त्वा स गोविन्दः प्रेषयामास यादवान् ।\nप्रद्युम्नादीन् दिनैः कैश्चित् स्वयं चागात् सहाग्रजः ॥ ३०१॥\nविदुरस्तु ततो गत्वा धर्मराजमथाऽह्वयत् ।\nभ्रातृभिर्वार्यमाणोऽपि कृष्णया च स धर्मराट् ।\nसार्द्धं मात्रा भ्रातृभिश्च कृष्णया च ययौ द्रुतम् ॥ ३०२॥\nज्येष्ठाज्ञयैव विदुर आह्वायन्नपि धर्मजम् ।\nनाऽगन्तव्यमिति प्राह दोषानुक्त्वाऽक्षजान् बहून् ॥ ३०३॥\nइतीह दोषसञ्चयस्तथाच ते पितुर्वचः ।\nसमीक्ष्य तद् द्वयं स्वयं कुरुष्व कार्यमात्मनः ॥ ३०४॥\nइतीरितोऽपि पाण्डवो ययौ कलिप्रवेशितः ।\nविचित्रवीर्यजं च तं समासदत् ससैनिकः ॥ ३०५॥\nकल्याविशान्नृपतिः प्रतिजज्ञे पूर्वमेव धर्मात्मा ।\nआहूतो द्यूतरणान्निवर्तेयं नैव वारितोऽपीति ॥ ३०६॥\nतेनाऽयात् स्वसुहृद्भिर्निवार्यमाणोऽपि नागपुरमाशु ।\nनहि धर्मो द्यूतकृतो विशेषतः क्षत्रियस्य लोकगुरोः ॥ ३०७॥\nवैचित्रवीर्यतनयेन तु पाण्डुपुत्राः सम्भावितास्तमुप च न्यविशन् निशां ताम् ।\nप्रातश्च भीष्ममुखराः सकलाश्च भूपा आसेदुराशु च सभां सह पाण्डुपुत्रैः ॥ ३०८॥\nवैचित्रवीर्यनृपतिर्विदुरान्वितोऽस्य गान्धारराजसहितास्तनयाः सकर्णाः ।\nप्राप्ताः सभातळमथाऽह्वयदत्र धर्मराजं सुतः सुबलकस्य स देवनाय ॥ ३०९॥\nसर्वांश्च तत्र कलिराविशदेव भीमपूर्वान् विनैव चतुरः सपृथां च कृष्णाम् ।\nक्षत्तारमेव च ततो नहि भीष्ममुख्यैस्ते वारिताः कुलविनाशनकर्मवृत्ताः ॥ ३१०॥\nभीमादिभिः स विदुरेण च वार्यमाणो द्यूते निधाय पणमप्यखिलं स्ववित्तम् ।\nगान्धारकेण विदिताक्षहृदा जितो द्राक् पाण्डोः सुतोऽथ नकुलं न्यदधात् पणाय ॥ ३११॥\nतस्मिन् जितेऽथ सहदेवमथार्जुनं च भीमं च सोमकसुतां स्वमपि क्रमेण ।\nराजा निधाय विजितोऽथ सुयोधनः स्वं सूतं दिदेश पृषतात्मजपुत्रिकायाः ॥ ३१२॥\nसूतो गत्वा तदन्तं समकथयदिमां द्यूतमध्ये जिताऽसि क्षिप्रं चाऽयाहि राज्ञां समितिमुरुतरामित्यथो साऽप्यवादीत् ।\nनाहं यास्ये गुरूणां समितिमिति ययौ सोऽप्यमुं भीमभीतं ज्ञात्वा दुःशासनं सोऽप्यदिशदथ नृपो धार्तराष्ट्रोऽनुजं स्वम् ॥ ३१३॥\nस पापपूरुषोत्तमः प्रगृह्य केशपक्षके ।\nपुरः स्वमातुरानयत् सभामयुग्मवाससीम् ॥ ३१४॥\nसमाहृता रजस्वला जगाद भीष्मपूर्वकान् ।\nअधर्म एष वार्यते न धर्मिभिर्भवद्विधैः ॥ ३१५॥\nकथं छलात्मके द्यूते जिते धर्मजयो भवेत् ।\nनहि द्यूतं धर्म्यमाहुर्विशेषेण तु भूभुजाम् ॥ ३१६॥\nये धर्मं न वदन्तीह न ते वृद्धा इतीरिताः ।\nअवृद्धमण्डितां नैव सभेत्याहुर्मनीषिणः ॥ ३१७॥\nकथं द्यूते जिता चाहमजिते स्वपतौ स्थिते ।\nसमानधर्मिणीमाहुर्भार्यां यस्माद् विपश्चितः ॥ ३१८॥\nसहैव कर्म कर्तव्यं पतौ दासे हि भार्यया ।\nदासीत्वं न पृथङ् मे स्याज्जितेऽपि हि पतौ ततः ॥ ३१९॥\nइत्युक्ता अपि भीष्माद्याः कल्यावेशेन मोहिताः ।\nपृच्छ धर्मजमित्युक्त्वा तूष्णीमेव बभूविरे ॥ ३२०॥\nदुर्योधनप्रतीपं हि न कश्चिदशकत् तदा ।\nउवाच विदुरस्तत्र न धर्मोऽयमिति स्फुटम् ॥ ३२१॥\nन तस्य वाचं जग्राह धृतराष्ट्रः सहात्मजः ।\nऊर्ध्वबाहुः स चुक्रोश देवानां ख्यापयंस्तदा ॥ ३२२॥\nस्वाशक्तिं द्रौपदीं चाऽह जिता नैवासि धर्मतः ।\nअधर्मो हि महानेतां सभामाक्रम्य तिष्ठति ॥ ३२३॥\nएवं तु विदुरेणोक्ते विकर्णः पापकोऽपि सन् ।\nआह डम्भार्थमेवात्र धर्मवित्त्वं प्रकाशयन् ।\nअधर्म एवायमिति कर्णोऽथैनमभर्त्सयत् ॥ ३२४॥\nदृष्ट्वा भीमः क्लिश्यमानां तु कृष्णां धर्मात्ययं धर्मराजे च दृष्ट्वा ।\nराजा शास्यो युवराजेन धर्माच्चलन् यस्माद् वाक्यमिदं बभाषे ॥ ३२५॥\nइमां न्यस्तवतो द्यूते धक्षणीयौ हि ते भुजौ ।\nनैवमित्यर्जुनोऽवादीत् तमाहाथ वृकोदरः ॥ ३२६॥\nवक्तव्यं नतु कर्तव्यं तस्मान्नहि मया कृतम् ।\nउत्तमे वचसा शिक्षा मध्यमेऽर्थापहारणम् ।\nअधमे देहदण्डश्च तस्माद् वाच्यो युधिष्ठिरः ॥ ३२७॥\nअथ कर्णोऽब्रवीत् कृष्णामपतिर्ह्यसि शोभने ।\nधार्तराष्ट्रगृहं याहीत्यथ दुर्योधनोऽवदत् ।\nपरस्परविरोधार्थं पाण्डवानामिदं वचः ॥ ३२८॥\nयुधिष्ठिरो दुःखहेतुस्तवैको यद्येनमन्ये न गुरुर्न एषः ।\nइति ब्रूयुरथवा भीमपार्थावेकोऽपिवा भीम इहोत्सृजे त्वाम् ॥ ३२९॥\nइत्युक्त ऊचे पवमानसूनुः पूज्योऽस्माकं धर्मजोऽसंशयेन ।\nगुरुश्चाहं वोऽखिलानां यतो हि बलज्येष्ठं क्षत्रमाहुर्महान्तः ॥ ३३०॥\nबलज्यैष्ठ्ये यदि वः संशयः स्यादुत्तिष्ठध्वं सर्व एवाद्य वीराः ।\nमृद्गामि वः पादतळेन सर्वान् सहानुबन्धान् यश्च मां योद्धुकामः ॥ ३३१॥\nइति ब्रुवन् समुत्थितो नदन् वृकोदरो यदा ।\nविघूर्णिता सभाऽखिला भयान्नचाऽह किञ्चन ॥ ३३२॥\nभीष्मो द्रोणो विदुराद्याः क्षमस्व सर्वं त्वयोक्तं सत्यमित्येव हस्तौ ।\nगृहीत्वैनं स्थापयामासुरस्मिन् स्थिते शान्तिं चाऽपिरे धार्तराष्ट्राः ॥ ३३३॥\nनिवारितो धर्मजेन गुरुभिश्चापरैस्तदा ।\nमाननार्थं गुरूणां तु न भीमस्तान् जघान ह ॥ ३३४॥\nनचात्यवर्तत ज्येष्ठं धर्मात्मानं युधिष्ठिरम् ।\nतेषां पापाभिवृद्ध्यर्थं ज्येष्ठवृत्तिं च दर्शयन् ॥ ३३५॥\nअथ दुर्योधनः पापो भीमसेनस्य पश्यतः ।\nऊरुं सन्दर्शयामास कृष्णायै भीम आह तम् ॥ ३३६॥\nतवोरुमेनं गदयोरुवेगया बिभेत्स्य इत्येव पुनः सुयोधनः ।\nऊचे नान्यद् भवतामस्ति वित्तं द्यूते कृष्णं स्थापयध्वं पणाय ॥ ३३७॥\nअथाब्रवीद् वृकोदरः कृतेऽवमानने हरेः ।\nनिपात्य भूतळे हि ते शिरो मृदिष्य इत्यलम् ॥ ३३८॥\nस वध्य एव मे सदा परोक्षतोऽपि यो हरिम् ।\nविनिन्दयेदिति ध्रुवं प्रतिश्रुतं हि मारुतेः ॥ ३३९॥\nपुनश्च पापवृद्धये तदैव नो जघान तम् ।\nविकर्तनात्मजः पुनर्जगाद सोमकात्मजाम् ॥ ३४०॥\nप्रयाहि भूभृतो हि नो गृहं न सन्ति पाण्डवाः ।\nइतीरिते समुत्थितौ वृकोदरोऽनु चार्जुनः ॥ ३४१॥\nउभौ च तौ युधिष्ठिरो न्यवारयत् तथाऽपरे ।\nततो विषण्णयोस्तयोः सुयोधनो वचोऽब्रवीत् ॥ ३४२॥\nदुःशासनैषां वासांसि दासानां नो व्यपाकुरु ।\nइत्युक्तोऽभ्यगमत् पार्थान् स्ववासांस्यथ ते ददुः ॥ ३४३॥\nते चर्मवसना भूत्वातानशिष्टान् प्रकाश्य च ।\nनिषेदुश्च क्षमायान्ते क्षमामालम्ब्य विस्तृताम् ॥ ३४४॥\nपुनर्दुर्योधनेनोक्तः पार्थानामथ पश्यताम् ।\nचकर्ष वासो द्रौपद्यास्तदाऽवादीद् वृकोदरः ॥ ३४५॥\nपापेषु पूर्वस्य तथाऽधमस्य वंशे कुरूणामुरुधर्मशीलिनाम् ।\nदुःशासनस्यास्य विदार्य वक्षः पिबामि रक्तं जगतः समक्षम् ॥ ३४६॥\nविकृष्यमाणे वसने तु कृष्णा सस्मार कृष्णं सुविशेषतोऽपि ।\nतदाऽन्यदासीद् वसनं च तस्या दिव्यं सुसूक्ष्मं कनकावदातम् ॥ ३४७॥\nपुनःपुनश्चैव विकर्षमाणे दुःशासनेऽन्यानि च तादृशानि ।\nबभूवुरन्तं न जगाम पापः श्रान्तो न्यषीदत् स्विन्नगात्रः सभायाम् ॥ ३४८॥\nवस्त्रोच्चये शैलनिभे प्रजाते दुर्योधनः प्राह सञ्जातकोपः ।\nप्रवेशयेमां गृहमेव शीघ्रं किं नश्चिरेणेति सुमन्दबुद्धिः ॥ ३४९॥\nतच्छ्रुत्वा वचनं कृष्णा प्रतिज्ञामकरोत् तदा ।\nभीमो दुर्योधनं हन्ता कर्णं हन्ता धनञ्जयः ।\nशकुनिं त्वक्षकितवं सहदेवो वधिष्यति ॥ ३५०॥\nइत्युक्ते तत् तथेत्याह भीमसेनः सभातळे ।\nप्रतिज्ञामाददे पार्थस्तां माद्रीनन्दनस्तथा ।\nनकुलः प्रतिजज्ञेऽथ शाकुनेयवधं प्रति ॥ ३५१॥\nततः सुयोधनानुजश्चकर्ष पार्षतात्मजाम् ।\nगृहाय तन्निशाम्य तु क्रुधाऽऽह मारुतात्मजः ॥ ३५२॥\nअर्जुनार्जुन नैवात्र क्षमा मे तात रोचते ।\nपतितस्यास्य देहस्य काष्ठविष्ठासमस्य च ।\nफलानि त्रीणि शिष्यन्ते विद्या कर्म सुता इति ॥ ३५३॥\nइति वेदोदितं वाक्यं न सुतो दारदूषणे ।\nदुष्टदारो नचाऽप्नोति लोकानर्द्धो हि दूषितः ।\nअरक्षणाद् दूषिताया न त्यागाच्च शुभं भवेत् ॥ ३५४॥\nअतोऽद्य सानुबन्धकान् निहन्मि धार्तराष्ट्रकान् ।\nइति ब्रुवन् व्यलोकयद् रिपून् दहन्निवौजसा ॥ ३५५॥\nददर्श च महाघोरमादातुं परिघं रुषा ।\nकर्तुं व्यवसितो बुद्ध्या निश्शेषान् धृतराष्ट्रजान् ॥ ३५६॥\nतदा शिवा ववाशिरे सुयोधनाग्निगेहतः ।\nतथैव तत्पितुर्गृहेऽप्यभूद् भयानकं बहु ॥ ३५७॥\nनिमित्तान्यतिघोराणि कुपिते मारुतात्मजे ।\nदृष्ट्वाऽऽम्बिकेयो विदुरं पप्रच्छैषां फलं द्रुतम् ॥ ३५८॥\nआह तं विदुरो ज्येष्ठं क्षणेऽस्मिंस्तव पुत्रकाः ।\nसानुबन्धा नशिष्यन्ति वृकोदरबलाहताः ॥ ३५९॥\nक्रीडसेऽर्भकवत् त्वं हि किं जितं किं जितं त्विति ।\nअधर्मेण जितानत्र जितान् पश्यसि पाण्डवान् ॥ ३६०॥\nस्त्रीषु द्यूतेषु वा दत्तं मदान्धेन नरेण वा ।\nन दत्तमाहुर्विद्वांसस्तस्य बन्धुभिरेव च ॥ ३६१॥\nआहार्यं पुनराहुश्च तथाऽपि नतु पाण्डवैः ।\nतत् कृतं तव पुत्राणां ख्यापयद्भिरशिष्टताम् ॥ ३६२॥\nइत्युक्त आहाऽम्बिकेयो निमित्तानां फलं कथम् ।\nन भवेदिति स प्राह द्रुतं कृष्णा विमुच्यताम् ॥ ३६३॥\nतोषयस्व वरैश्चैनामन्यथा ते सुतान् मृतान् ।\nविद्धि भीमेन निष्पिष्टान् माऽत्र ते संशयो भवेत् ॥ ३६४॥\nकृष्णा च पाण्डवाश्चैव तपोवृद्धिमभीप्सवः ।\nतपसा नैव दक्ष्यन्ति तेन जीवन्ति ते सुताः ॥ ३६५॥\nतथाऽपि यदि कृष्णां त्वं न मोचयसि ते सुतान् ।\nहनिष्यति न सन्देहो बलेनैव वृकोदरः ॥ ३६६॥\nइतीरितो विनिर्भर्त्स्य पुत्रं दुःशासनं नृपः ।\nअमोचयद् वरैश्चैनां छन्दयामास पार्षतीम् ॥ ३६७॥\nछन्दिता सा वरैस्तेन धर्मे भागवते स्थिता ।\nनैवाऽत्मनो वरान् वव्रे वव्रे तेषां विमोक्षणम् ॥ ३६८॥\nयुधिष्ठिरस्य सभ्रातुः सराष्ट्रस्य विमोक्षणम् ।\nददौ नृपोऽस्या न पुनश्छन्द्यमानाऽपि साऽवृणोत् ॥ ३६९॥\nभर्तुर्विष्णोश्च नान्यस्माद् वरस्वीकार इष्यते ।\nएवं हि भगवद्धर्मस्तस्मात् सा नावृणोत् परम् ॥ ३७०॥\nअधर्मतो हृतत्वात्तु तद् दानं न वरो भवेत् ।\nइति मत्वा पाण्डवानां वव्रे कृष्णा विमोक्षणम् ॥ ३७१॥\nश्वशुरादैहिकवराः क्षत्रियायास्त्रयो यतः ।\nउक्ताः शतं च विप्राया धर्मे भागवते ततः ।\nहेतुनाऽनेन वव्रे सा नान्यत् किञ्चिदतः परम् ॥ ३७२॥\nततो विमुक्ताः प्रययुश्च पार्था गुरून् प्रणम्य स्वपुरं सकृष्णाः ।\nदुर्योधनानन्तरजो जगाद तातं निजं पापकृतां प्रधानः ॥ ३७३॥\nसमस्तपाण्डवश्रियं समागतामहो पुनः ।\nव्यमोचयो वृकोदराद् वधश्च नो ध्रुवो भवेत् ॥ ३७४॥\nअतः पुनश्च पाण्डवान् समाह्वयस्व नः कृते ।\nपुनश्च देवनं भवेज्जितो वनं प्रयातु च ॥ ३७५॥\nतेनोक्तः स तदा राजा पाण्डवान् पुनराह्वयत् ।\nपुनः पित्रा समाहूतो देवनाय युधिष्ठिरः ।\nभ्रातृभिर्वार्यमाणोऽपि कृष्णया चाऽगमत् सभाम् ॥ ३७६॥\nद्वादशाब्दं वने वासमज्ञातत्वेन वत्सरम् ।\nवासं प्रसिद्धनृपतेः पुरे नैवातिदूरतः ॥ ३७७॥\nकृष्णायाः पाण्डवानां वा दर्शनेऽज्ञातवासिनाम् ।\nएकस्यापि समस्तानां द्वादशाब्दं पुनर्वनम् ॥ ३७८॥\nवत्सराज्ञातवासं च त्यागेऽप्युक्तविधेस्तथा ।\nदुर्योधनः पणं चक्रे बुद्ध्या दुःशासनोक्तया ॥ ३७९॥\nगान्धारेण पुनश्चाक्षहृदयज्ञेन धर्मजः ।\nपराजितो वनं यातुमैच्छत् सभ्रातृको यदा ॥ ३८०॥\nतदा ननर्त पापकृत् सुयोधनानुजो हसन् ।\nवदंश्च मारुतात्मजं पुनःपुनश्च गौरिति ॥ ३८१॥\nउवाच च पुनः कृष्णां नृत्यन्नेव सभातळे ।\nअपतिर्ह्यसि कल्याणि गच्छ दुर्योधनालयम् ॥ ३८२॥\nएतेऽखिलाः षण्ढतिलास्तमोऽन्धमाप्ता नचैषां पुनरुत्थितिः स्यात् ।\nइति ब्रुवाणोऽनुचकार भीमं तदाऽहसन् धार्तराष्ट्राश्च सर्वे ॥ ३८३॥\nतदाऽकरोद् भीमसेनः प्रतिज्ञां हन्ताऽस्मि वो निखिलान् सङ्गरेऽहम् ।\nइतीरिते शरणं द्रोणमेव जग्मुः समस्ता धृतराष्ट्रपुत्राः ॥ ३८४॥\nयत्र द्रोणस्तत्र पुत्रस्तत्र भीष्मः कृपस्तथा ।\nनचात्येति गुरून् भीम इति तं शरणं ययुः ॥ ३८५॥\nअब्रवीद् धार्तराष्ट्रांश्च द्रोणो विप्रोऽपि सन्नहम् ।\nसपुत्रः सकृपः शस्त्रं ग्रहीष्ये भवतां कृते ॥ ३८६॥\nरक्षणे भवतां चैव कुर्यां यत्नं स्वशक्तितः ।\nनतु भीमाद् रक्षितुं वः शक्तः सत्यं ब्रवीम्यहम् ॥ ३८७॥\nततो ययुः पाण्डवास्ते सभाया वनाय कृष्णासहिताः सुशूराः ।\nगत्याऽनुचक्रे युवसिंहखेलगतिं भीमं धार्तराष्ट्रोऽपहस्य ॥ ३८८॥\nदृष्ट्वा सभाया अर्द्धनिष्क्रान्तदेहो व्यावृत्य भीमः प्राह संरक्तनेत्रः ।\nऊरुं तवान्यं च रणे विभेत्स्य इत्युक्त्वाऽसौ निर्गतोऽसत्सभायाः ॥ ३८९॥\nप्रयाताननु तान् कुन्ती प्रययौ पुत्रगृद्धिनी ।\nरोरुद्यमानां विदुरः स्थापयामास तां गृहे ।\nप्रणम्य तां ययुः पार्थाः सकृष्णाः शीघ्रगामिनः ॥ ३९०॥\nयुधिष्ठिरोऽवाग्वदनो ययौ न क्रोधचक्षुषा ।\nदहेयं कौरवान् सर्वानिति कारुणिको नृपः ॥ ३९१॥\nउद्धृत्य बाहू प्रययौ बाहुषाळी वृकोदरः ।\nआभ्यामेवाखिलाञ्छत्रूञ्छक्तो हन्तुमहं त्विति ॥ ३९२॥\nअबद्धकेशा प्रययौ द्रौपदी सा सभातळात् ।\nमुक्तकेशा भविष्यन्ति धार्तराष्ट्रस्त्रियस्त्विति ॥ ३९३॥\nवर्षन् पांसून् ययौ पार्थ इत्थं शत्रुषु सायकान् ।\nवर्षयानीत्यभिप्रायः परमास्त्रविदां वरः ॥ ३९४॥\nयमाववाङ्मुखौ यातौ नावयोः शत्रवो मुखम् ।\nपश्यन्त्वस्यामवस्थायामित्येव धृतचेतसौ ॥ ३९५॥\nप्रेतसंस्कारसूक्तानि पठन् धौम्योऽग्रतो ययौ ।\nहतेषु धार्तराष्ट्रेषु मया कार्याः क्रिया इति ॥ ३९६॥\nतानथानुययुः सूता रथैः परिचतुर्दशैः ।\nसूदाः पौरोगवाश्चैव भृत्या ये त्वाप्तकारिणः ॥ ३९७॥\nततस्ते जाह्नवीतीरे वने वटमुपाश्रिताः ।\nन्यषीदन्नागतान् दृष्ट्वा समस्तान् पुरवासिनः ॥ ३९८॥\nततस्तु ते सर्वजगन्निवासं नारायणं नित्यसमस्तसद्गुणम् ।\nस्वयम्भुशर्वादिभिरर्चितं सदा भक्त्याऽस्मरन् भक्तभवापहं प्रभुम् ॥ ३९९॥\n{इति श्रीमदानन्दतीर्थभगवत्पादाचार्यविरचिते}\n{श्रीमहाभारततात्पर्यनिर्णये}\n{पाण्डववनप्रवेशो नाम एकविंशोऽध्यायः}",
            "a": "21",
            "p": 1
        },
        {
            "i": "22101",
            "n": 1,
            "s": "औं ॥ आगन्तुकामान् पुरवासिनस्ते संस्थाप्य कृच्छ्रेण कुरुप्रवीराः ।\nरात्रौ प्रविष्टा गहनं वनं च किर्मीरमासेदुरथो नराशम् ॥ १॥",
            "a": "22",
            "p": 1
        },
        {
            "i": "22102",
            "n": 2,
            "s": "बकानुजोऽसौ निखिलैरजेयो वराद् गिरीशस्य निहन्तुकामः ।\nसदारसोदर्यमभिप्रसस्रे भीमं महावृक्षगिरीन् प्रमुञ्चन् ॥ २॥",
            "a": "22",
            "p": 1
        },
        {
            "i": "22103",
            "n": 3,
            "s": "स सम्प्रहारं सह तेन कृत्वा भीमो निपात्याऽशु धरातळे तम् ।\nचक्रे मखे सङ्गरनामेधेये प्रसँह्य नारायणदैवते पशुम् ॥ ३॥",
            "a": "22",
            "p": 1
        },
        {
            "i": "22104",
            "n": 4,
            "s": "निहत्य रक्षो वनमध्यसंस्थास्तदा यतीनामयुतैः समेताः ।\nअशीतिसाहस्रमुनिप्रवीरैर्दशांशयुक्तैः सहिता व्यचिन्तयन् ॥ ४॥",
            "a": "22",
            "p": 1
        },
        {
            "i": "22105",
            "n": 5,
            "s": "विचिन्त्य तेषां भरणाय धर्मजः सम्पूज्य सूर्यस्थितमच्युतं प्रभुम् ।\nदिनेऽक्षयान्नं पिठरं तदाप रत्नादिदं कामवरान्नदं च ॥ ५॥",
            "a": "22",
            "p": 1
        },
        {
            "i": "22106",
            "n": 6,
            "s": "बभार तेनैव युधिष्ठिरस्तान् प्रत्येकशस्त्रिंशतदासिदासकान् ।\nसुवर्णपात्रेषु हि भुञ्जते ये गृहे तदीये बहुकोटिदासिके ॥ ६॥",
            "a": "22",
            "p": 1
        },
        {
            "i": "22107",
            "n": 7,
            "s": "सत्सङ्गमाकाङ्क्षिण एव तेऽवसन् पार्थैः सहान्ये च मुनीन्द्रवृन्दाः ।\nशृण्वन्त एभ्यः परमार्थसाराः कथा वदन्तश्च पुरातनास्तथा ॥ ७॥",
            "a": "22",
            "p": 1
        },
        {
            "i": "22108",
            "n": 8,
            "s": "एवं गजानां बहुकोटिवृन्दांस्तथा रथानां च हयांश्च वृन्दशः ।\nविसृज्य रत्नानि नरांश्च वृन्दशो वने विजह्रुर्दिवि देववत् सुखम् ॥ ८॥",
            "a": "22",
            "p": 1
        },
        {
            "i": "22109",
            "n": 9,
            "s": "गवां च लक्षं प्रददाति नित्यशः सुवर्णभारांश्च शतं युधिष्ठिरः ।\nसभ्रातृकोऽसौ वनमाप्य शक्रवन्मुमोद विप्रैः सहितो यथासुखम् ॥ ९॥",
            "a": "22",
            "p": 1
        },
        {
            "i": "22110",
            "n": 10,
            "s": "पार्थेषु यातेषु किमत्र कार्यमिति स्म पृष्टो विदुरोऽग्रजेन ।\nआहूय राज्यं प्रतिपादयेति प्राहैनमाहाथ रुषाऽम्बिकेयः ॥ १०॥",
            "a": "22",
            "p": 1
        },
        {
            "i": "22111",
            "n": 11,
            "s": "ज्ञानं प्रतीपोऽसि ममाऽत्मजानां न मे त्वया कार्यमिहास्ति किञ्चित् ।\nयथेष्टस्तिष्ठ वा गच्छ वेति प्रोक्तो ययौ विदुरः पाण्डुपुत्रान् ॥ ११॥",
            "a": "22",
            "p": 1
        },
        {
            "i": "22112",
            "n": 12,
            "s": "तस्मिन् गते भ्रातृवियोगकर्शितः पपात भूमौ सहसैव राजा ।\nसञ्ज्ञामवाप्याऽदिशदाशु सञ्जयं जीवामि चेदाशु ममाऽनयानुजम् ॥ १२॥",
            "a": "22",
            "p": 1
        },
        {
            "i": "22113",
            "n": 13,
            "s": "इतीरितः सञ्जयः पाण्डवेयान् प्राप्याऽनयद् विदुरं शीघ्रमेव ।\nसोऽप्यागतः क्षिप्रमपास्तदोषो ज्येष्ठं ववन्देऽथ स चैनमाश्लिषत् ॥ १३॥",
            "a": "22",
            "p": 1
        },
        {
            "i": "22114",
            "n": 14,
            "s": "अङ्कं समारोप्य स मूर्ध्नि चैनमाघ्राय लेभे परमां मुदं तदा ।\nक्षत्तारमायान्तमुदीक्ष्य सर्वे ससौबला धार्तराष्ट्रा अमर्षात् ।\nसम्मन्त्र्य हन्तुं पाण्डवानामुतैकं छन्नोपधेनैव ससूतजा ययुः ॥ १४॥",
            "a": "22",
            "p": 1
        },
        {
            "i": "22115",
            "n": 15,
            "s": "विज्ञाय तेषां गमनं समस्तलोकान्तरात्मा परमेश्वरेश्वरः ।\nव्यासोऽभिगम्यावददाम्बिकेयं निवारयाऽश्वेव सुतं तवेति ॥ १५॥",
            "a": "22",
            "p": 1
        },
        {
            "i": "22116",
            "n": 16,
            "s": "अवाप्य पार्थानयमद्य मृत्युं सहानुबन्धो गमिता ह्यसंशयम् ।\nइतीरिते तेन निवारयेति प्रोक्तो हरिः प्राह न संवदे तैः ॥ १६॥",
            "a": "22",
            "p": 1
        },
        {
            "i": "22117",
            "n": 17,
            "s": "मैत्रेय आयास्यति सोऽपि वाचं शिक्षार्थमेतेष्वभिधास्यतीह ।\nतां चेत् करोत्येष सुतस्तवास्य भद्रं तदा स्याच्छप्स्यति त्वन्यथा सः ॥ १७॥",
            "a": "22",
            "p": 1
        },
        {
            "i": "22118",
            "n": 18,
            "s": "उक्त्वेति राजानमनन्तशक्तिर्व्यासो ययौ तत्र गतेषु तेषु ।\nसुयोधनाद्येषु हतेषु पार्थैर्भूभारहानिर्न भवेदिति प्रभुः ॥ १८॥",
            "a": "22",
            "p": 1
        },
        {
            "i": "22119",
            "n": 19,
            "s": "सर्वाश्च चेष्टा भगवन्नियुक्ताः सदा समस्तस्य चितोऽचितश्च ।\nतथाऽपि विष्णुर्विनिवारयेत् क्वचिद् वाचा विधत्ते च जनान् विडम्बयन् ॥ १९॥",
            "a": "22",
            "p": 1
        },
        {
            "i": "22120",
            "n": 20,
            "s": "मैत्रेय आगादथ भूपतिश्च पुत्रान् समाहूय सकर्णसौबलान् ।\nसम्पूजयामास मुनिं स चाऽह दातुं राज्यं पाण्डवान् सम्प्रशंसन् ॥ २०॥",
            "a": "22",
            "p": 1
        },
        {
            "i": "22121",
            "n": 21,
            "s": "विशेषतो भीमबलं शशंस किर्मीरनाशादि वदन् मुनीन्द्रः ।\nश्रुत्वाऽसहंस्तद् धृतराष्ट्रपुत्र आस्फालयामास निजोरुमुग्रः ॥ २१॥",
            "a": "22",
            "p": 1
        },
        {
            "i": "22122",
            "n": 22,
            "s": "शशाप चैनं मुनिरुग्रतेजास्तवोरुभेदाय भवेत् सुयुद्धम् ।\nइत्यूचिवान् धृतराष्ट्रानतोऽपि ययौ न चेद् राज्यदस्त्वं तथेति ।\nश्रुत्वा तु किर्मीरवधं स्वपित्रा पृष्टक्षत्रोक्तं सोऽत्रसद् धार्तराष्ट्रः ॥ २२॥",
            "a": "22",
            "p": 1
        },
        {
            "i": "22123",
            "n": 23,
            "s": "वने वसन्तोऽथ पृथासुतास्ते वार्तां स्वकीयां प्रापयामासुराशु ।\nकृष्णे सोऽपि द्रुतमायात् ससत्यः सम्बन्धिनो ये च पाञ्चालमुख्याः ॥ २३॥",
            "a": "22",
            "p": 1
        },
        {
            "i": "22124",
            "n": 24,
            "s": "क्रुद्धं कृष्णं धार्तराष्ट्राय पार्थाः क्षमापयामासुरुच्चैर्गृणन्तः ।\nगुणांस्तदीयानमितान् प्रणम्य तदा रुदन्ती द्रौपदी चाऽप पादौ ।\nसा पादयोः पतिता वासुदेवमस्तौत् समस्तप्रभुमात्मतन्त्रम् ॥ २४॥",
            "a": "22",
            "p": 1
        },
        {
            "i": "22125",
            "n": 25,
            "s": "अचिन्त्य नित्याव्यय पूर्णसद्गुणार्णवैकदेहाखिलदोषदूर ।\nरमाब्जजेशेरसुरेन्द्रपूर्ववृन्दारकाणां सतताभिवन्द्य ।\nसमस्तचेष्टाप्रद सर्वजीवप्रभो विमुक्ताश्रय सर्वसार ॥ २५॥",
            "a": "22",
            "p": 1
        },
        {
            "i": "22126",
            "n": 26,
            "s": "इति ब्रुवन्ती सकलानुभूतं जगाद सर्वेशितुरच्युतस्य ।\nयस्याधिकानुग्रहपात्रभूता स्वयं हि शेषेशविपादिकेभ्यः ॥ २६॥",
            "a": "22",
            "p": 1
        },
        {
            "i": "22127",
            "n": 27,
            "s": "श्रुत्वा समस्तं भगवान् प्रतिज्ञां चकार तेषामखिलाश्च योषाः ।\nपतीन् समालिङ्ग्य विमुक्तकेश्यान् भीमाहतान् दर्शये नान्यथेति ।\nतां सान्त्वयित्वा मधुरैः सुवाक्यैर्नारायणो वाचमिमां जगाद ॥ २७॥",
            "a": "22",
            "p": 1
        },
        {
            "i": "22128",
            "n": 28,
            "s": "यदीहाहं स्थितो नैवं भविताऽहं त्वयोधयम् ।\nसाल्वराजं दुरात्मानं हतश्चासौ सुपापकृत् ॥ २८॥",
            "a": "22",
            "p": 1
        },
        {
            "i": "22129",
            "n": 29,
            "s": "सन्निधानेऽथ दूरे वा कालव्यवहितेऽपि वा ।\nस्वभावाद् वा व्यवहिते वस्तुव्यवहितेऽपि वा ।\nनाशक्तिर्विद्यते विष्णोर्नित्याव्यवहितत्वतः ॥ २९॥",
            "a": "22",
            "p": 1
        },
        {
            "i": "22130",
            "n": 30,
            "s": "तथाऽपि नरलोकस्य करोत्यनुकृतिं प्रभुः ।\nदुष्टानां दोषवृद्ध्यर्थं भीमादीनां गुणोन्नतेः ॥ ३०॥",
            "a": "22",
            "p": 1
        },
        {
            "i": "22131",
            "n": 31,
            "s": "युधिष्ठिरेऽतिवृद्धं तु राजसूयादिसम्भवम् ।\nधर्मं च सङ्क्रामयितुं कृष्णायामनुजेषु च ॥ ३१॥",
            "a": "22",
            "p": 1
        },
        {
            "i": "22132",
            "n": 32,
            "s": "योग्यताक्रमतो विष्णुरिच्छयेत्थमचीक्लृपत् ।\nएधमानद्विळित्येव विष्णोर्नाम हि वैदिकम् ॥ ३२॥",
            "a": "22",
            "p": 1
        },
        {
            "i": "22133",
            "n": 33,
            "s": "स्वयोग्यताया अधिकधर्मज्ञानादिजं फलम् ।\nभीष्मद्रोणाम्बिकेयादेः पार्थेष्वेव निधापितुम् ॥ ३३॥",
            "a": "22",
            "p": 1
        },
        {
            "i": "22134",
            "n": 34,
            "s": "पुनश्च पापवृद्ध्यर्थमजो दुर्योधनादिषु ।\nव्यासोऽम्बिकासुतं प्राह पार्था मेऽभ्यधिकं प्रियाः ।\nतेषां प्रवासनं चैव प्रियं न मम सर्वथा ॥ ३४॥",
            "a": "22",
            "p": 1
        },
        {
            "i": "22135",
            "n": 35,
            "s": "इति दुर्योधनादीनां पापवृद्ध्यर्थमेव सः ।\nप्रिया इत्येव कथनात् पाण्डवानां शुभोन्नतेः ॥ ३५॥",
            "a": "22",
            "p": 1
        },
        {
            "i": "22136",
            "n": 36,
            "s": "गुरुत्वाद् भीमसेनस्य क्षमा द्यूतेऽर्जुनादिनाम् ।\nनातिधर्मस्वरूपोऽत्र धर्मो भीमे निरौपधः ॥ ३६॥",
            "a": "22",
            "p": 1
        },
        {
            "i": "22137",
            "n": 37,
            "s": "द्रौपद्या अप्यतिक्लेशात् क्षमा धर्मो महानभूत् ।\nसा हि भीममनो वेद न कार्यः शाप इत्यलम् ॥ ३७॥",
            "a": "22",
            "p": 1
        },
        {
            "i": "22138",
            "n": 38,
            "s": "तस्माद् यथायोग्यतया हरिणा धर्मवर्द्धनम् ।\nकृतं तत्रासन्निधानकारणं केशवोऽब्रवीत् ॥ ३८॥",
            "a": "22",
            "p": 1
        },
        {
            "i": "22139",
            "n": 39,
            "s": "साल्वं श्रुत्वा समायातं रौग्मिणेयादयो मया ।\nप्रस्थापिता हि भवतां सकाशात् ते ययुः पुरीम् ।\nतदा साल्वोऽपि सौभेन द्वारकामर्दयद् भृशम् ॥ ३९॥",
            "a": "22",
            "p": 1
        },
        {
            "i": "22140",
            "n": 40,
            "s": "प्रद्युम्न आशु निरगादथ सर्वसैन्यैरन्यैश्च यादवगणैः सहितोऽनुजैश्च ।\nसाल्वोऽवगम्य तनयं मम तद्विमानात् पापोऽवरुह्य रथमारुहदत्र योद्धुम् ॥ ४०॥",
            "a": "22",
            "p": 1
        },
        {
            "i": "22141",
            "n": 41,
            "s": "कृत्वा सुयुद्धममुना मम पुत्रकोऽसावस्त्राणि तस्य विनिवार्य महास्त्रजालैः ।\nदत्तं मया शरममोघमथाऽददे तं हन्तुं नृपं कृतमतिस्त्वशृणोद् वचः खे ॥ ४१॥",
            "a": "22",
            "p": 1
        },
        {
            "i": "22142",
            "n": 42,
            "s": "नारायणेन हि पुरा मनसाऽभिक्लृप्तं कृष्णावतारमुपगम्य निहन्मि साल्वम् ।\nइत्येव तेन हरिणाऽपि स भार्गवेण विद्रावितो न निहतः स्वमनोनुसारात् ॥ ४२॥",
            "a": "22",
            "p": 1
        },
        {
            "i": "22143",
            "n": 43,
            "s": "वध्यस्त्वया नहि ततोऽयमयं च बाणश्चक्रायुधस्य दयितो नितराममोघः ।\nमा मुञ्च तेन तमिमं विनिवर्तयेऽहं साल्वं हृदि स्थित इतीरितमीरणेन ॥ ४३॥",
            "a": "22",
            "p": 1
        },
        {
            "i": "22144",
            "n": 44,
            "s": "श्रुत्वा वचः स पवनस्य शरं त्वमोघं सञ्जह्र आशु स च साल्वपतिः स्वसौभम् ।\nआरुह्य बालकलहेन किमत्र कार्यं कृष्णेन सङ्गर इति प्रययौ स्वदेशम् ॥ ४४॥",
            "a": "22",
            "p": 1
        },
        {
            "i": "22145",
            "n": 45,
            "s": "प्रद्युम्नसाम्बगदसारणचारुदेष्णाः सेनां निहत्य सह मन्त्रिगणैस्तदीयाम् ।\nआह्लादिनः स्वपुरमाययुरप्यहं च तत्रागमं सपदि तैः श्रुतवानशेषम् ॥ ४५॥",
            "a": "22",
            "p": 1
        },
        {
            "i": "22146",
            "n": 46,
            "s": "यस्मिञ्छरे करगते विजयो ध्रुवः स्यान्मत्तेजसा तदनुसङ्ग्रहणात् सुतान्मे ।\nयातं निशम्य रिपुमात्मपुरीं च भग्नां दृष्ट्वैव तेन तदनुब्रजनं कृतं मे ॥ ४६॥",
            "a": "22",
            "p": 1
        },
        {
            "i": "22147",
            "n": 47,
            "s": "तं सागरोपरिगसौभगतं निशाम्य मुक्ते च तेन मयि शस्त्रमहास्त्रवर्षे ।\nतं सन्निवार्य तु मया शरपूगविद्धो माया युयोज मयि पापतमः स साल्वः ॥ ४७॥",
            "a": "22",
            "p": 1
        },
        {
            "i": "22148",
            "n": 48,
            "s": "ताः क्रीडया क्षणमहं समरे निशाम्य ज्ञानास्त्रतः प्रतिविधूय बहूंश्च दैत्यान् ।\nहत्वाऽऽशु तं च गिरिवर्षिणमाशु सौभं वार्धौ न्यपातयमरीन्द्रविभिन्नबन्धम् ॥ ४८॥",
            "a": "22",
            "p": 1
        },
        {
            "i": "22149",
            "n": 49,
            "s": "तं स्यन्दनस्थितमथो विभुजं विधाय बाणेन तद्रथवरं गदया विभिद्य ।\nचक्रेण तस्य च शिरो विनिकृत्य धातृशर्वादिभिः प्रतिनुतः स्वपुरीमगां च ॥ ४९॥",
            "a": "22",
            "p": 1
        },
        {
            "i": "22150",
            "n": 50,
            "s": "तस्मादिदं व्यसनमास हि विप्रकर्षान्मे कार्यतस्त्विति निगद्य पुनश्च पार्थान् ।\nकृष्णां च सान्त्वयितुमत्र दिनान्युवास सत्या च सोमकसुतामनुसान्त्वयन्ती ॥ ५०॥",
            "a": "22",
            "p": 1
        },
        {
            "i": "22151",
            "n": 51,
            "s": "पाण्डवानां च या भार्याः पुत्रा अपि हि सर्वशः ।\nअन्वेव पाण्डवान् याता वनमत्रैव च स्थिताः ॥ ५१॥",
            "a": "22",
            "p": 1
        },
        {
            "i": "22152",
            "n": 52,
            "s": "धृष्टद्युम्नस्ततः कृष्णां सान्त्वयित्वैव केशवम् ।\nप्रणम्य समनुज्ञातो भागिनेयैः पुरं ययौ ॥ ५२॥",
            "a": "22",
            "p": 1
        },
        {
            "i": "22153",
            "n": 53,
            "s": "धृष्टकेतुश्च भागिनीं काशिराजः सुतामपि ।\nपुरं ययतुरादाय कुन्त्यैवान्याः सह स्थिताः ॥ ५३॥",
            "a": "22",
            "p": 1
        },
        {
            "i": "22154",
            "n": 54,
            "s": "पार्वती नकुलस्याऽसीद् भार्या पूर्वं तिलोत्तमा ।\nपूर्वोक्ते चैव यमयोर्भार्ये कुन्त्या हि वारिताः ॥ ५४॥",
            "a": "22",
            "p": 1
        },
        {
            "i": "22155",
            "n": 55,
            "s": "सुभद्रामभिमन्युं च रथमारोप्य केशवः ।\nपाण्डवानभ्यनुज्ञाय सभार्यः स्वपुरीं ययौ ॥ ५५॥",
            "a": "22",
            "p": 1
        },
        {
            "i": "22156",
            "n": 56,
            "s": "कञ्चित् कालं द्रौपदेया उष्य पाञ्चालके पुरे ।\nययुर्द्वारवतीमेव तत्रोषुः कृष्णलाळिताः ॥ ५६॥",
            "a": "22",
            "p": 1
        },
        {
            "i": "22157",
            "n": 57,
            "s": "ततः परं धर्मराजो निर्विण्णः स्वकृतेन ह ।\nभ्रातृभार्यापदे कृष्णां स्थापयामास सर्वदा ॥ ५७॥",
            "a": "22",
            "p": 1
        },
        {
            "i": "22158",
            "n": 58,
            "s": "ऊषुर्वने च ते पार्था मुनिशेषान्नभोजिनः ।\nभुक्तवत्स्वेवानुजेषु भुङ्क्ते राजा युधिष्ठिरः ॥ ५८॥",
            "a": "22",
            "p": 1
        },
        {
            "i": "22159",
            "n": 59,
            "s": "अलङ्घ्यत्वात् तदाज्ञाया अनुजाः पूर्वभोजिनः ।\nतस्यानन्तरमेवैका भुङ्क्ते सा पार्षतात्मजा ॥ ५९॥",
            "a": "22",
            "p": 1
        },
        {
            "i": "22160",
            "n": 60,
            "s": "एवं सदा विष्णुपरायणानां तत्प्रापणान्नैकभुजां प्रयातः ।\nसंवत्सरस्तत्र जगाद कृष्णा भीमाज्ञया धर्मराजं सुवेत्त्री ॥ ६०॥",
            "a": "22",
            "p": 1
        },
        {
            "i": "22161",
            "n": 61,
            "s": "अतिमार्दवयुक्तत्वाद् धर्मराजश्चतुर्दशे ।\nअपि वर्षे गुरुभयाद् राज्यं नेच्छेदिति प्रभुः ।\nमारुतिः प्रेषयामास कृष्णां प्रस्तावहेतवे ॥ ६१॥",
            "a": "22",
            "p": 1
        },
        {
            "i": "22162",
            "n": 62,
            "s": "क्षमा सर्वत्र धर्मो न पापहेतुश्च दुर्जने ।\nराज्ञां सामर्थ्ययुक्तानामिति संस्थाप्य शास्त्रतः ॥ ६२॥",
            "a": "22",
            "p": 1
        },
        {
            "i": "22163",
            "n": 63,
            "s": "हत्वा चतुर्दशे वर्षे धार्तराष्ट्रानराज्यदान् ।\nकर्तुं राज्यं पुरो गन्ता भवानीत्यग्रजेन ह ॥ ६३॥",
            "a": "22",
            "p": 1
        },
        {
            "i": "22164",
            "n": 64,
            "s": "कारयन् सत्यशपथं विवादस्य क्रमेच्छया ।\nआदिशत् प्रथमं कृष्णां भीमः सा नृपमब्रवीत् ॥ ६४॥",
            "a": "22",
            "p": 1
        },
        {
            "i": "22165",
            "n": 65,
            "s": "नैव क्षमा कुजनतासु नृपस्य धर्मस्तां त्वं वृथैव धृतवानसि सर्वकालम् ।\nइत्युक्त आह नृपतिः परमा क्षमैव सर्वत्र तद्विधृतमेव जगत् समस्तम् ॥ ६५॥",
            "a": "22",
            "p": 1
        },
        {
            "i": "22166",
            "n": 66,
            "s": "कर्ता च सर्वजगतः सुखदुःखयोर्हि नारायणस्तदनुदत्तमिहास्य सर्वम् ।\nतस्मान्न कोपविषयोऽस्ति कुतश्च कश्चित् तस्मात् क्षमैव सकलेषु परोऽस्य धर्मः ॥ ६६॥",
            "a": "22",
            "p": 1
        },
        {
            "i": "22167",
            "n": 67,
            "s": "इत्युक्तवन्तं नृपमाह पार्षती यदि क्षमा सर्वनरेषु धर्मः ।\nराज्ञा न कृत्यं नच लोकयात्रा भवेज्जगत् कापुरुषैर्विनश्येत् ॥ ६७॥",
            "a": "22",
            "p": 1
        },
        {
            "i": "22168",
            "n": 68,
            "s": "सत्यं च विष्णुः सकलप्रवर्तको रमाविरिञ्चेशपुरस्सराश्च ।\nकाष्ठादिवत् तद्वशगाः समस्तास्तथाऽपि न व्यर्थता पौरुषस्य ॥ ६८॥",
            "a": "22",
            "p": 1
        },
        {
            "i": "22169",
            "n": 69,
            "s": "तदाज्ञया पुरुषश्चेष्टमानश्चेष्टानुसारेण शुभाशुभस्य ।\nभोक्ता न तच्चेष्टितमन्यथा भवेत् कर्ता तस्मात् पुरुषोऽप्यस्य वश्यः ॥ ६९॥",
            "a": "22",
            "p": 1
        },
        {
            "i": "22170",
            "n": 70,
            "s": "वृथा यदि स्यात् पौरुषं कस्य हेतोर्विधिर्निषेधश्च समस्तवेदगः ।\nविधेर्निषेधस्य च नैव गोचरः पुमान् यदि स्याद् भवतो हि तौ हरेः ॥ ७०॥",
            "a": "22",
            "p": 1
        },
        {
            "i": "22171",
            "n": 71,
            "s": "तेनैव लेपश्च भवेदमुष्य पुण्येन पापेन च नैव चासौ ।\nलिप्येत ताभ्यां परमस्वतन्त्रः कर्ता ततः पुरुषोऽप्यस्य वश्यः ॥ ७१॥",
            "a": "22",
            "p": 1
        },
        {
            "i": "22172",
            "n": 72,
            "s": "इतीरितो धर्मजः कृष्णयैव निरुत्तरत्वं गमितस्त्वभर्त्सयत् ।\nकुतर्कमाश्रित्य हरेरपि त्वमस्वातन्त्र्यं साधयसीति चोक्त्वा ॥ ७२॥",
            "a": "22",
            "p": 1
        },
        {
            "i": "22173",
            "n": 73,
            "s": "छलेन तेन प्रतिभर्त्सिता सा क्षमापयामास नृपं यतः स्त्री ।\nवाचाळता नातितरां हि शोभते स्त्रीणां ततः प्राह वृकोदरस्तम् ॥ ७३॥",
            "a": "22",
            "p": 1
        },
        {
            "i": "22174",
            "n": 74,
            "s": "राजन् विष्णुः सर्वकर्ता नचान्यस्तत्तन्त्रमेवान्यदसौ स्वतन्त्रः ।\nतथाऽपि पुंसा विहितं स्वकर्म कार्यं त्याज्यं चान्यदत्यन्तयत्नात् ॥ ७४॥",
            "a": "22",
            "p": 1
        },
        {
            "i": "22175",
            "n": 75,
            "s": "प्रत्यक्षमेतत् पुरुषस्य कर्म तेनानुमेया प्रेरणा केशवस्य ।\nस्वकर्म कृत्वा विहितं हि विष्णुना तत्प्रेरणेत्येव बुधोऽनुमन्यते ॥ ७५॥",
            "a": "22",
            "p": 1
        },
        {
            "i": "22176",
            "n": 76,
            "s": "तेनैति सम्यग्गतिमस्य विष्णोर्जनोऽशुभो दैवमित्येव मत्वा ।\nहित्वा स्वकं कर्म गतिं च तामसीं प्रयाति तस्मात् कार्यमेव स्वकर्म ॥ ७६॥",
            "a": "22",
            "p": 1
        },
        {
            "i": "22177",
            "n": 77,
            "s": "ज्ञातव्यं चैवास्य विष्णोर्वशत्वं कर्तव्यं चैवाऽत्मनः कार्यकर्म ।\nप्रत्यक्षैषा कर्तृता जीवसंस्था तथाऽऽगमादनुमानाच्च सर्वम् ॥ ७७॥",
            "a": "22",
            "p": 1
        },
        {
            "i": "22178",
            "n": 78,
            "s": "विष्णोर्वशे तन्न हेयं द्वयं च जानन् विद्वान् कुरुते कार्यकर्म ।\nतत्प्रेरकं विष्णुमेवाभिजानन् भवेत् प्रमाणत्रितयानुगामी ॥ ७८॥",
            "a": "22",
            "p": 1
        },
        {
            "i": "22179",
            "n": 79,
            "s": "पूर्णं प्रमाणं तत्त्रयं चाविरोधेनैकत्रस्थं तत्त्रयं चाविरोधि ।\nपृथङ् मध्यं चाप्रमाणं विरोधि स्यात् तत् तस्मात् त्रयमेकत्र कार्यम् ॥ ७९॥",
            "a": "22",
            "p": 1
        },
        {
            "i": "22180",
            "n": 80,
            "s": "अज्ञः प्रत्यक्षं त्वपहायैव दैवं मत्वा कर्तृ स्वात्मकर्म प्रजह्यात् ।\nविद्वान् जीवं विष्णुवशं विदित्वा करोति कर्तव्यमजस्रमेव ॥ ८०॥",
            "a": "22",
            "p": 1
        },
        {
            "i": "22181",
            "n": 81,
            "s": "स्वभावाख्या योग्यता या हठाख्या याऽनादिसिद्धा सर्वजीवेषु नित्या ।\nसा कारणं तत् प्रथमं तु द्वितीयमनादि कर्मैव तथा तृतीयः ।\nजीवप्रयत्नः पौरुषाख्यस्तदेतत् त्रयं विष्णोर्वशगं सर्वदैव ॥ ८१॥",
            "a": "22",
            "p": 1
        },
        {
            "i": "22182",
            "n": 82,
            "s": "स कस्यचिन्न वशे वासुदेवः परात् परः परमोऽसौ स्वतन्त्रः ।\nहठश्चासौ तारतम्यस्थितो हि ब्रह्माणमारभ्य कलिश्च यावत् ।\nहठाच्च कर्माणि भवन्ति कर्मजो यत्नो यत्नो हठकर्मप्रयोक्ता ॥ ८२॥",
            "a": "22",
            "p": 1
        },
        {
            "i": "22183",
            "n": 83,
            "s": "विना यत्नं न हठो नापि कर्म फलप्रदौ वासुदेवोऽखिलस्य ।\nस्वातन्त्र्यशक्तेर्विनियामको हि तथाऽप्येतान् सोऽप्यपेक्ष्यैव युञ्जेत् ॥ ८३॥",
            "a": "22",
            "p": 1
        },
        {
            "i": "22184",
            "n": 84,
            "s": "एतानपेक्ष्यैव फलं ददानीत्यस्यैव सङ्कल्प इति स्वतन्त्रता ।\nनास्यापगच्छेत् स हि सर्वशक्तिर्नाशक्तता क्वचिदस्य प्रभुत्वात् ॥ ८४॥",
            "a": "22",
            "p": 1
        },
        {
            "i": "22185",
            "n": 85,
            "s": "तस्मात् कार्यं तेन क्लृप्तं स्वकर्म तत्पूजार्थं तेन तत्प्राप्तिरेव ।\nअतोऽन्यथा निरयः सर्वथा स्यात् स्वकर्म विप्रस्य जपोपदेशौ ।\nविष्णोर्मुखाद् विप्रजातिः प्रवृत्ता मुखोत्थितं कर्म तेनास्य सोऽदात् ॥ ८५॥",
            "a": "22",
            "p": 1
        },
        {
            "i": "22186",
            "n": 86,
            "s": "बाह्वोर्जातः क्षत्रियस्तेन बाह्वोः कर्मास्य पापप्रतिवारणं हि ।\nप्रवर्तनं साधुधर्मस्य चैव मुखस्य बाह्वोश्चातिसामीप्यतोऽस्य ।\nजपोपदेशौ क्षत्रियस्यापि विष्णुश्चक्रे धर्मौ यज्ञकर्मापि विप्रे ॥ ८६॥",
            "a": "22",
            "p": 1
        },
        {
            "i": "22187",
            "n": 87,
            "s": "वैश्यो यस्मादूरुजस्तेन तस्य प्रजावृद्धिस्तज्जकर्मैव धर्मः ।\nतत्सादृश्यात् स्थावराणां च वृद्धिः करोरूर्वोः सन्निकृष्टत्वहेतोः ।\nवार्तात्मकं कर्म धर्मं चकार विष्णुस्तस्यैवाङ्घ्रिजः शूद्र उक्तः ॥ ८७॥",
            "a": "22",
            "p": 1
        },
        {
            "i": "22188",
            "n": 88,
            "s": "गतिप्रधानं कर्म शुश्रूषणाख्यं सादृश्यतो हस्तपदोस्तथैव ।\nहस्तोद्भवं कर्म तस्यापि धर्मः सन्तानवृद्धिश्च समीपगत्वात् ॥ ८८॥",
            "a": "22",
            "p": 1
        },
        {
            "i": "22189",
            "n": 89,
            "s": "भुजावुरो हृदयं यद् बलस्य ज्ञानस्य च स्थानमतो नृपाणाम् ।\nबलं ज्ञानं चोभयं धर्म उक्तः पाणौ कृतीनां कौशलं केवलं हि ।\nतस्मात् पाण्योरूरुपदोरुपस्थितेर्विट्छूद्रकौ कर्मणां कौशलेतौ ॥ ८९॥",
            "a": "22",
            "p": 1
        },
        {
            "i": "22190",
            "n": 90,
            "s": "प्राधान्यतो धर्मविशेष एष सामान्यतः सर्वमेवाखिलानाम् ।\nवयं हि देवास्तेन सर्वं हि कर्म प्रायेण नो धर्मतामेति शश्वत् ॥ ९०॥",
            "a": "22",
            "p": 1
        },
        {
            "i": "22191",
            "n": 91,
            "s": "एतैर्धर्मैर्विष्णुना पूर्वक्लृप्तैः सर्वैर्वर्णैर्विष्णुरेवाभिपूज्यः ।\nतद्भक्तिरेवाखिलानां च धर्मो यथायोग्यं ज्ञानमस्यापि पूजा ॥ ९१॥",
            "a": "22",
            "p": 1
        },
        {
            "i": "22192",
            "n": 92,
            "s": "पिता गुरुः परमं दैवतं च विष्णुः सर्वेषां तेन पूज्यः स एव ।\nतद्भक्तत्वाद् देवताश्चाभिपूज्या विशेषतस्तेषु येऽत्यन्तभक्ताः ॥ ९२॥",
            "a": "22",
            "p": 1
        },
        {
            "i": "22193",
            "n": 93,
            "s": "सम्पूजितो वासुदेवः स मुक्तिं दद्यादेवापूजितो दुःखमेव ।\nस्वतन्त्रत्वात् सुखदुःखप्रदोऽसौ नान्यः स्वतस्तद्वशा यत् समस्ताः ॥ ९३॥",
            "a": "22",
            "p": 1
        },
        {
            "i": "22194",
            "n": 94,
            "s": "स्वतन्त्रत्वात् सुखसज्ज्ञानशक्तिपूर्वैर्गुणैः पूर्ण एषोऽखिलैश्च ।\nस्वतन्त्रत्वात् सर्वदोषोज्झितश्च निस्सीमशक्तिर्हि यतः स्वतन्त्रः ॥ ९४॥",
            "a": "22",
            "p": 1
        },
        {
            "i": "22195",
            "n": 95,
            "s": "दोषास्पृष्टौ गुणपूर्तौ च शक्तिर्निस्सीमत्वाद् विद्यते तस्य यस्मात् ।\nएवं गुणैरखिलैश्चापि पूर्णो नारायणः पूज्यतमः स्वधर्मैः ।\nअस्माकं यत् तेन नातिक्षमैव धर्मो दुष्टानां वारणं ह्येव कार्यम् ॥ ९५॥",
            "a": "22",
            "p": 1
        },
        {
            "i": "22196",
            "n": 96,
            "s": "हन्याद् दुष्टान् यः क्षत्रियः क्षत्रियांश्च विशेषतो युद्धगतान् स्मरन् हरिम् ।\nस्वबाहुवीर्येण च तस्य बाहू चैतन्यमात्रौ भवतः सदेहौ ॥ ९६॥",
            "a": "22",
            "p": 1
        },
        {
            "i": "22197",
            "n": 97,
            "s": "पापाधिकांश्चैव बलाधिकांश्च हत्वा मुक्तावधिकानन्दवृद्धिः ।\nप्रीतिश्च विष्णोः परमैव तत्र तस्माद्धन्तव्याः पापिनः सर्वथैव ॥ ९७॥",
            "a": "22",
            "p": 1
        },
        {
            "i": "22198",
            "n": 98,
            "s": "ये त्वक्षधूर्ता ग्रहणं गता वा पापास्तेऽन्यैर्घातनीयाः स्वदोर्भ्याम् ।\nराजानं वा राजपुत्रं तथैव राजानुजं वाऽभियातं निहन्यात् ॥ ९८॥",
            "a": "22",
            "p": 1
        },
        {
            "i": "22199",
            "n": 99,
            "s": "राज्ञः पुत्रोऽप्यकृतोद्वाहको यः स घातनीयो न स्वयं वध्य एव ।\nक्रूरं चान्यद् धर्मयुक्तं परैस्तत् प्रसाधनीयं क्षत्रियैर्न स्वकार्यम् ।\nएवं धर्मो विहितो वेद एव वाक्यं विष्णोः पञ्चरात्रेषु तादृक् ॥ ९९॥",
            "a": "22",
            "p": 1
        },
        {
            "i": "221100",
            "n": 100,
            "s": "अक्षद्यूतं निकृतिः पापमेव कृतं त्वया गर्हितं सौबलेन ।\nन कुत्रचिद् विधिरस्यास्ति तेन न तद् दत्तं द्यूतहृतं वदन्ति ॥ १००॥",
            "a": "22",
            "p": 1
        },
        {
            "i": "221101",
            "n": 101,
            "s": "भीतेन दत्तं द्यूतदत्तं तथैव दत्तं कामिन्यै पुनराहार्यमेव ।\nएवं धर्मः शाश्वतो वैदिको हि द्यूते स्त्रियां नाल्पमाहार्यमाहुः ॥ १०१॥",
            "a": "22",
            "p": 1
        },
        {
            "i": "221102",
            "n": 102,
            "s": "यद्येषां वै भोग्यमल्पं तदीयं भोगेन तद्बन्धुभिस्तच्च हार्यम् ।\nनिवारणे पुरुषस्य त्वशक्तैस्तद् राज्यं न पुनराहार्यमेव ॥ १०२॥",
            "a": "22",
            "p": 1
        },
        {
            "i": "221103",
            "n": 103,
            "s": "त्वं धर्मनित्यश्चाग्रजश्चेति राजन् ऋतेऽनुज्ञां न मया तत् कृतं च ।\nदातास्यनुज्ञां यदि तान् निहत्य त्वय्येव राज्यं स्थापयाम्यद्य सम्यक् ॥ १०३॥",
            "a": "22",
            "p": 1
        },
        {
            "i": "221104",
            "n": 104,
            "s": "सत्यं पापेष्वपि कर्तुं यदीच्छा तथाऽपि मासा द्वादशः नः प्रयाताः ।\nवेदप्रामाण्याद् वत्सरास्ते हि मासैः सहस्राब्दं सत्रमुक्तं नराणाम् ।\nअज्ञातमेकं मासमुष्याऽथ शत्रून् निहत्य राज्यं प्रतिपालयामः ॥ १०४॥",
            "a": "22",
            "p": 1
        },
        {
            "i": "221105",
            "n": 105,
            "s": "मा मित्राणां तापकस्त्वं भवेथास्तथाऽमित्राणां नन्दकश्चैव राजन् ।\nज्वलस्वारीणां मूर्ध्नि मित्राणि नित्यमाह्लादयन् वासुदेवं भजस्व ॥ १०५॥",
            "a": "22",
            "p": 1
        },
        {
            "i": "221106",
            "n": 106,
            "s": "स्वतन्त्रत्वं वासुदेवस्य सम्यक् प्रत्यक्षतो दृश्यते ह्यद्य राजन् ।\nयस्मात् कृष्णो व्यजयच्छङ्करादीन् जरासुतादीन् कादिवरैरजेयान् ॥ १०६॥",
            "a": "22",
            "p": 1
        },
        {
            "i": "221107",
            "n": 107,
            "s": "ब्रह्मादीनां प्रकृतेस्तद्वशत्वं दृष्टं हि नो बहुशो व्यासदेहे ।\nपाराशर्यो दिव्यदृष्टिं प्रदाय स्वातन्त्र्यं नोऽदर्शयत् सर्वलोके ॥ १०७॥",
            "a": "22",
            "p": 1
        },
        {
            "i": "221108",
            "n": 108,
            "s": "तस्माद् राजन्नभिनिर्याहि शत्रून् हन्तुं सर्वान् भोक्तुमेवाधिराज्यम् ।\nएवञ्च ते कीर्तिधर्मौ महान्तौ प्राप्यौ राजन् वासुदेवप्रसादात् ॥ १०८॥",
            "a": "22",
            "p": 1
        },
        {
            "i": "221109",
            "n": 109,
            "s": "एवमुक्तोऽब्रवीद् भीमं धर्मपुत्रो युधिष्ठिरः ।\nत्रयोदशाब्दस्यान्तेऽहं कुर्यामेव त्वदीरितम् ॥ १०९॥",
            "a": "22",
            "p": 1
        },
        {
            "i": "221110",
            "n": 110,
            "s": "सत्यमेतन्न सन्देहः सत्येनाऽत्मानमालभे ।\nलोकापवादभीरुं मां नातोऽन्यद् वक्तुमर्हसि ॥ ११०॥",
            "a": "22",
            "p": 1
        },
        {
            "i": "221111",
            "n": 111,
            "s": "तुदसे चातिवाचा मां यद्येवं भीम मां वदेः ।\nतदैव मेऽत्ययः कार्यो हन्तव्याश्चैव शत्रवः ।\nनैतादृशैरिदानीं तु वाक्यैर्बाधितुमर्हसि ॥ १११॥",
            "a": "22",
            "p": 1
        },
        {
            "i": "221112",
            "n": 112,
            "s": "भीष्मद्रोणादयोऽस्त्रज्ञा निवार्याश्च कथं युधि ।\nपूज्यास्ते बाहुयुद्धेन न निवार्याः कथञ्चन ॥ ११२॥",
            "a": "22",
            "p": 1
        },
        {
            "i": "221113",
            "n": 113,
            "s": "अस्त्राणि जानन्नपि हि न प्रयोजयसि क्वचित् ।\nतस्माद् तदैव गन्तव्यं विज्ञातास्त्रे धनञ्जये ॥ ११३॥",
            "a": "22",
            "p": 1
        },
        {
            "i": "221114",
            "n": 114,
            "s": "इत्युक्तो भीमसेनस्तु स्नेहभङ्गभयात् ततः ।\nनोवाच किञ्चिद् वचनं स्वाभिप्रेतमवाप्य च ॥ ११४॥",
            "a": "22",
            "p": 1
        },
        {
            "i": "221115",
            "n": 115,
            "s": "अभिप्रायो हि भीमस्य निश्चयेन त्रयोदशे ।\nयुधिष्ठिरस्य राज्यार्थं गमनार्थे प्रतिश्रवः ।\nअन्यथाऽतिमृदुत्वात् स न गच्छेद् भिन्नधीः परैः ॥ ११५॥",
            "a": "22",
            "p": 1
        },
        {
            "i": "221116",
            "n": 116,
            "s": "कृतकृत्ये तथा भीमे स्थिते धर्मात्मजो हि सः ।\nभीष्मद्रोणादिविजयः कथं स्यादित्यचिन्तयत् ॥ ११६॥",
            "a": "22",
            "p": 1
        },
        {
            "i": "221117",
            "n": 117,
            "s": "निवारणं गुरूणां हि भीम इच्छति न क्वचित् ।\nतस्मात् ते ह्यर्जुनेनैव निवार्या इत्यचिन्तयत् ॥ ११७॥",
            "a": "22",
            "p": 1
        },
        {
            "i": "221118",
            "n": 118,
            "s": "आपद्येव हि भीमस्तान् निवारयति नान्यथा ।\nएवं चिन्तासमाविष्टं विज्ञायैव युधिष्ठिरम् ॥ ११८॥",
            "a": "22",
            "p": 1
        },
        {
            "i": "221119",
            "n": 119,
            "s": "सर्वज्ञः सर्वशक्तिश्च कृष्णद्वैपायनोऽगमत् ।\nनृपतिं बोधयामास चिन्ताव्याकुलमानसम् ॥ ११९॥",
            "a": "22",
            "p": 1
        },
        {
            "i": "221120",
            "n": 120,
            "s": "इमं मन्त्रं वदिष्यामि येन जेष्यति फल्गुनः ।\nभीष्मद्रोणादिकान् सर्वान् तं त्वं वद धनञ्जये ॥ १२०॥",
            "a": "22",
            "p": 1
        },
        {
            "i": "221121",
            "n": 121,
            "s": "इत्युक्त्वैवावदन्मन्त्रं सर्वदैवतदृष्टिदम् ।\nन स्वयं ह्यवदत् पार्थे फलाधिक्यं यतो भवेत् ॥ १२१॥",
            "a": "22",
            "p": 1
        },
        {
            "i": "221122",
            "n": 122,
            "s": "भीष्मद्रोणादिविजय एतावद् वीर्यमेव हि ।\nअलं नातोऽधिकं कार्यमेतावद् योग्यमस्य च ।\nफल्गुनस्येति भगवान् न स्वयं ह्यवदन्मनुम् ॥ १२२॥",
            "a": "22",
            "p": 1
        },
        {
            "i": "221123",
            "n": 123,
            "s": "गते व्यासे भगवति सर्वज्ञे सर्वकर्तरि ।\nधर्मराजोऽदिशन्मन्त्रं फल्गुनाय रहस्यमुम् ॥ १२३॥",
            "a": "22",
            "p": 1
        },
        {
            "i": "221124",
            "n": 124,
            "s": "तमाप्य फल्गुनो मन्त्रं ययौ ज्येष्ठौ प्रणम्य च ।\nयमजौ च समाश्लिष्य गिरिमेवेन्द्रकीलकम् ।\nतपश्चचार तत्रस्थः शङ्करस्थं हरिं स्मरन् ॥ १२४॥",
            "a": "22",
            "p": 1
        },
        {
            "i": "221125",
            "n": 125,
            "s": "षण्मासेऽतिगतेऽपश्यन्मूकं नामासुरं गिरौ ।\nवराहरूपमायातं वधार्थं फल्गुनस्य च ॥ १२५॥",
            "a": "22",
            "p": 1
        },
        {
            "i": "221126",
            "n": 126,
            "s": "तं ज्ञात्वा फल्गुनो वीरः सज्यं कृत्वा तु गाण्डिवम् ।\nचिक्षेप वज्रसमितांस्तत्काये सायकान् बहून् ॥ १२६॥",
            "a": "22",
            "p": 1
        },
        {
            "i": "221127",
            "n": 127,
            "s": "किरातरूपस्तमनु सभार्यश्च त्रियम्बकः ।\nस ममार हतस्ताभ्यां दानवः पापचेतनः ॥ १२७॥",
            "a": "22",
            "p": 1
        },
        {
            "i": "221128",
            "n": 128,
            "s": "तेनोक्तोऽसौ मयैवायं वराहोऽनुगतोऽद्य हि ।\nतमविध्यो यतस्त्वं हि तद् युद्ध्यस्व मया सह ॥ १२८॥",
            "a": "22",
            "p": 1
        },
        {
            "i": "221129",
            "n": 129,
            "s": "इत्युक्तः फल्गुनः प्राह तिष्ठ तिष्ठ न मोक्ष्यसे ।\nइत्युक्त्वा तावुभौ युद्धं चक्रतुः पुरुषर्षभौ ॥ १२९॥",
            "a": "22",
            "p": 1
        },
        {
            "i": "221130",
            "n": 130,
            "s": "तत्राखिलानि चास्त्राणि फल्गुनस्याग्रसच्छिवः ।\nततोऽर्जुनस्तु गाण्डीवं समादायाभ्यताडयत् ॥ १३०॥",
            "a": "22",
            "p": 1
        },
        {
            "i": "221131",
            "n": 131,
            "s": "तदप्यग्रसदेवासौ प्रहसन् गिरिशस्तदा ।\nबाहुयुद्धं ततस्त्वासीत् तयोः पुरुषसिंहयोः ॥ १३१॥",
            "a": "22",
            "p": 1
        },
        {
            "i": "221132",
            "n": 132,
            "s": "पिण्डीकृत्य ततो रुद्रश्चिक्षेपाथ धनञ्जयम् ।\nमूर्च्छामवाप महतीं फल्गुनो रुद्रपीडितः ॥ १३२॥",
            "a": "22",
            "p": 1
        },
        {
            "i": "221133",
            "n": 133,
            "s": "पूर्वं सम्प्रार्थयामास शङ्करो गरुडध्वजम् ।\nअवराणां वरं मत्तो येषां त्वं सम्प्रयच्छसि ।\nअजेयत्वं प्रसादात् ते विजेयाः स्युर्मयाऽपि ते ॥ १३३॥",
            "a": "22",
            "p": 1
        },
        {
            "i": "221134",
            "n": 134,
            "s": "इत्युक्तः प्रददौ विष्णुरुमाधीशाय तं वरम् ।\nतेनाजयच्छ्वेतवाहं गिरिशो रणमध्यगम् ॥ १३४॥",
            "a": "22",
            "p": 1
        },
        {
            "i": "221135",
            "n": 135,
            "s": "केवलान् वैष्णवान् मन्त्रान् व्यासः पार्थाय नो ददौ ।\nएतावताऽलं भीष्मादेर्जयार्थमिति चिद्धनः ॥ १३५॥",
            "a": "22",
            "p": 1
        },
        {
            "i": "221136",
            "n": 136,
            "s": "केवलैर्वैष्णवैर्मन्त्रैः स्वदत्तैर्विजयावहैः ।\nअतिवृद्धस्य पार्थस्य दर्पः स्यादित्यचिन्तयत् ॥ १३६॥",
            "a": "22",
            "p": 1
        },
        {
            "i": "221137",
            "n": 137,
            "s": "पार्थः सञ्ज्ञामवाप्याथ जयार्थ्याराधयच्छिवम् ।\nव्यासोदितेन मन्त्रेण तानि पुष्पाणि तच्छिरः ॥ १३७॥",
            "a": "22",
            "p": 1
        },
        {
            "i": "221138",
            "n": 138,
            "s": "आरुहन् स तु तं ज्ञात्वा रुद्र इत्येव फल्गुनः ।\nनमश्चक्रे ततः प्रादादस्त्रं पाशुपतं शिवः ॥ १३८॥",
            "a": "22",
            "p": 1
        },
        {
            "i": "221139",
            "n": 139,
            "s": "अस्त्रं तद् विष्णुदैवत्यं साधितं शङ्करेण यत् ।\nतस्मात् पाशुपतं नाम स्वान्यस्त्राण्यपरे सुराः ।\nददुस्तदैव पार्थाय सर्वे प्रत्यक्षगोचराः ॥ १३९॥",
            "a": "22",
            "p": 1
        },
        {
            "i": "221140",
            "n": 140,
            "s": "इन्द्रोऽर्जुनं समागम्य प्राह प्रीतोऽस्मि तेऽनघ ।\nरुद्रदेहस्थितं ब्रह्म विष्ण्वाख्यं तोषितं त्वया ।\nतेन लोकं ममाऽगच्छ प्रेषयामि रथं तव ॥ १४०॥",
            "a": "22",
            "p": 1
        },
        {
            "i": "221141",
            "n": 141,
            "s": "इत्युक्त्वा प्रययाविन्द्रस्तद्रथेन च मातलिः ।\nआयात् पार्थस्तमारुँह्य ययौ तातनिवेशनम् ॥ १४१॥",
            "a": "22",
            "p": 1
        },
        {
            "i": "221142",
            "n": 142,
            "s": "पूजितो दैवतैः सर्वैरिन्द्रेणैव निवेशितः ।\nतेन सार्द्धमुपासीदत् तस्मिन्नैन्द्रे वरासने ॥ १४२॥",
            "a": "22",
            "p": 1
        },
        {
            "i": "221143",
            "n": 143,
            "s": "प्रीत्या समाश्लिष्य कुरुप्रवीरं शक्रो द्वितीयां तनुमात्मनः सः ।\nईक्षन् मुखं तस्य मुमोद सोऽपि ह्युवास तस्मिन् वत्सरान् पञ्च लोके ॥ १४३॥",
            "a": "22",
            "p": 1
        },
        {
            "i": "221144",
            "n": 144,
            "s": "अस्त्राणि तस्मा अदिशत् स वासवो महान्ति दिव्यानि तदोर्वशी तम् ।\nसम्प्राप्य भावेन तु मानुषेण माता कुलस्येति निराकृताऽभूत् ॥ १४४॥",
            "a": "22",
            "p": 1
        },
        {
            "i": "221145",
            "n": 145,
            "s": "षण्ढो भवेत्येव तयाऽभिशप्ते पार्थे शक्रोऽनुग्रहं तस्य चादात् ।\nसंवत्सरं षण्ढरूपी चरस्व न षण्ढता ते भवतीति धृष्णुः ॥ १४५॥",
            "a": "22",
            "p": 1
        },
        {
            "i": "221146",
            "n": 146,
            "s": "ततोऽवसत् पाण्डवेयो गान्धर्वं वेदमभ्यसन् ।\nगन्धर्वाच्चित्रसेनात्तु तथाऽस्त्राणि सुरेश्वरात् ॥ १४६॥",
            "a": "22",
            "p": 1
        },
        {
            "i": "221147",
            "n": 147,
            "s": "सुभद्रयाऽभिमन्युना सह स्वकां पुरं गतः ।\nजनार्दनोऽत्र संवसन् कदाचिदित्थमैक्षत ॥ १४७॥",
            "a": "22",
            "p": 1
        },
        {
            "i": "221148",
            "n": 148,
            "s": "मया वरो हि शम्भवे प्रदत्त आस पूर्वतः ।\nवरं ग्रहीष्य एव ते सकाशतो विमोहयन् ॥ १४८॥",
            "a": "22",
            "p": 1
        },
        {
            "i": "221149",
            "n": 149,
            "s": "' त्वामाराध्य तथा शम्भो ग्रहीष्यामि वरं सदा ।\nद्वापरादौ युगे भूत्वा कलया मानुषादिषु' ॥ १४९॥ (पद्म पु\\. ६\\.७१\\.१०६)",
            "a": "22",
            "p": 1
        },
        {
            "i": "221150",
            "n": 150,
            "s": "इति वाक्यमृतं कर्तुमभिप्रायं विजज्ञुषी ।\nप्रीत्यर्थं वासुदेवस्य रुग्मिणी वाक्यमब्रवीत् ॥ १५०॥",
            "a": "22",
            "p": 1
        },
        {
            "i": "221151",
            "n": 151,
            "s": "' जातेऽपि पुत्रे पुत्रार्थं सा हि वेद मनोगतम् ।\nपुत्रो मे बलवान् देव स्यात् सर्वास्त्रविदुत्तमः' ॥ १५१॥",
            "a": "22",
            "p": 1
        },
        {
            "i": "221152",
            "n": 152,
            "s": "इत्युक्तो भगवान् देव्या सम्मोहाय सुरद्विषाम् ।\nययौ सुपर्णमारुह्य स्वीयं बदरिकाश्रमम् ॥ १५२॥",
            "a": "22",
            "p": 1
        },
        {
            "i": "221153",
            "n": 153,
            "s": "' एष मोहं सृजाम्याशु यो जनान् मोहयिष्यति ।\nत्वं च रुद्र महाबाहो मोहशास्त्राणि कारय ॥ १५३॥",
            "a": "22",
            "p": 1
        },
        {
            "i": "221154",
            "n": 154,
            "s": "अतत्थ्यानि वितत्थ्यानि दर्शयस्व महाभुज ।\nप्रकाशं कुरु चाऽत्मानमप्रकाशं च मां कुरु ॥ १५४॥",
            "a": "22",
            "p": 1
        },
        {
            "i": "221155",
            "n": 155,
            "s": "अहं त्वां पूजयिष्यामि लोकसम्मोहनोत्सुकः ।\nतमोऽसुरा नान्यथा हि यान्तीत्येतन्मतं मम' ॥ १५५॥",
            "a": "22",
            "p": 1
        },
        {
            "i": "221156",
            "n": 156,
            "s": "इत्युक्तवचनं पूर्वं केशवेन शिवाय यत् ।\nतत् सत्यं कर्तुमायातं कृष्णं बदरिकाश्रमम् ।\nसर्वज्ञा मुनयः सर्वे पूजयाञ्चक्रिरे प्रभुम् ॥ १५६॥",
            "a": "22",
            "p": 1
        },
        {
            "i": "221157",
            "n": 157,
            "s": "रात्रौ कृष्णे मुनिमध्ये निविष्टे घण्टाकर्णः कर्णनामा पिशाचौ ।\nसमायातां गिरिशेन प्रदिष्टौ कृष्णं द्रष्टुं द्वारकां गन्तुकामौ ॥ १५७॥",
            "a": "22",
            "p": 1
        },
        {
            "i": "221158",
            "n": 158,
            "s": "तौ दृष्ट्वा मुनिमध्यस्थं केशवं तदबोधतः ।\nकृत्वा स्वजातिचेष्टाश्च ध्यानेनैनमपश्यताम् ॥ १५८॥",
            "a": "22",
            "p": 1
        },
        {
            "i": "221159",
            "n": 159,
            "s": "दृष्ट्वा हृदि स्थितं तं तु कौतूहलसमन्वितौ ।\nस्तुत्वा भक्त्या प्रणामं च बहुशश्चक्रतुः शुभौ ॥ १५९॥",
            "a": "22",
            "p": 1
        },
        {
            "i": "221160",
            "n": 160,
            "s": "तयोः प्रसन्नो भगवान् स्पृष्ट्वा गन्धर्वसत्तमौ ।\nचकार क्षणमात्रेण दिव्यरूपस्वरान्वितौ ॥ १६०॥",
            "a": "22",
            "p": 1
        },
        {
            "i": "221161",
            "n": 161,
            "s": "ताभ्यां पुनर्नृत्तगीतसंस्तवैः पूजितः प्रभुः ।\nययौ कैलासमद्रीशं चकारेव तपोऽत्र च ॥ १६१॥",
            "a": "22",
            "p": 1
        },
        {
            "i": "221162",
            "n": 162,
            "s": "स्वीयानेव गुणान् विष्णुर्भुञ्जन् (युञ्जन्) नित्येन शोचिषा ।\nशार्वं तपः करोतीव मोहयामास दुर्जनान् ॥ १६२॥",
            "a": "22",
            "p": 1
        },
        {
            "i": "221163",
            "n": 163,
            "s": "पूर्वं तेनोदितं यत्तल्लोकान् मोहयताऽञ्जसा ।\nशर्वं प्रति तवाहं तु कुर्यां द्वादशवत्सरम् ॥ १६३॥",
            "a": "22",
            "p": 1
        },
        {
            "i": "221164",
            "n": 164,
            "s": "तपोऽसुराणां मोहाय सुराः सन्तु गतज्वराः ।\nइति तस्मात् तदा कृष्ण एकाहेन बृहस्पतिम् ॥ १६४॥",
            "a": "22",
            "p": 1
        },
        {
            "i": "221165",
            "n": 165,
            "s": "आज्ञया चारयामास क्षिप्रं द्वादशराशिषु ।\nद्वादशाब्दमभूत् तेन तदहः केशवेच्छया ॥ १६५॥",
            "a": "22",
            "p": 1
        },
        {
            "i": "221166",
            "n": 166,
            "s": "एकस्मिन्नह्नि भगवान् राशिंराशिं च वत्सरम् ।\nकल्पयित्वोपवासादीन् मनसा नियमानपि ॥ १६६॥",
            "a": "22",
            "p": 1
        },
        {
            "i": "221167",
            "n": 167,
            "s": "मासब्रतं सार्द्धशतश्वासकालैरकल्पयत् ।\nमनसैव स्वभक्तानां द्वादशाब्दव्रताप्तये ॥ १६७॥",
            "a": "22",
            "p": 1
        },
        {
            "i": "221168",
            "n": 168,
            "s": "तत्रास्य गरुडाद्याश्च परिचर्यां स्वपार्षदाः ।\nचक्रुर्होमादिकाश्चैव क्रियाश्चक्रे जनार्दनः ।\nस्वात्मानं प्रति पापानां शिवायेति प्रकाशयन् ॥ १६८॥",
            "a": "22",
            "p": 1
        },
        {
            "i": "221169",
            "n": 169,
            "s": "एवं स्थितं तमरविन्ददलायताक्षं ब्रह्मेन्द्रपूर्वसुरयोगिवरप्रजेशाः ।\nअभ्याययुः पितृमुनीन्द्रगणैः समेता गन्धर्वसिद्धवरयक्षविहङ्गमाद्याः ॥ १६९॥",
            "a": "22",
            "p": 1
        },
        {
            "i": "221170",
            "n": 170,
            "s": "शर्वोऽपि सर्वसुरदैवतमात्मदैवमायातमात्मगृहसन्निधिमाश्ववेत्य ।\nअभ्याययौ निजगणैः सहितः सभार्यो भक्त्याऽतिसम्भ्रमगृहीतसमर्हणाग्र्यः ॥ १७०॥",
            "a": "22",
            "p": 1
        },
        {
            "i": "221171",
            "n": 171,
            "s": "अभ्येत्य पादयुगळं जगदेकभर्तुः कृष्णस्य भक्तिभरितः शिरसा ननाम ।\nचक्रे स्तुतिं च परमां परमस्य पूर्णषाड्गुण्यविग्रहविदोषमहाविभूतेः ॥ १७१॥",
            "a": "22",
            "p": 1
        },
        {
            "i": "221172",
            "n": 172,
            "s": "कृष्णोऽप्ययोग्यजनमोहनमेव वाञ्छंस्तुष्टाव रुद्रहृदिगं निजमेव रूपम् ।\nरुद्रो निशम्य तदुवाच सुरान् समस्तान् सत्यं वदामि शृणुताद्य वचो मदीयम् ।\nविष्णुः समस्तसुजनैः परमो ह्युपेयस्तत्प्राप्तयेऽहमनिलोऽथ रमाऽभ्युपायाः ॥ १७२॥",
            "a": "22",
            "p": 1
        },
        {
            "i": "221173",
            "n": 173,
            "s": "एष ह्यशेषनिगमार्थविनिर्णयोत्थो यद् विष्णुरेव परमो मम चाब्जयोनेः ।\nअव्यक्ततः सकलजीवगणाच्च नित्य इत्येव निश्चय उतैतदनुस्मरध्वम् ।\nइत्युक्तवत्यखिलदेवगणा गिरीशे कृष्णं प्रणेमुरतिवृद्धरमेशभक्त्या ॥ १७३॥",
            "a": "22",
            "p": 1
        },
        {
            "i": "221174",
            "n": 174,
            "s": "उक्तैरन्यैश्च गिरिशवाक्यैस्तत्त्वविनिर्णयैः ।\nकृष्णस्यैव गुणाख्यानैः पुनरिन्द्रादिदेवताः ।\nज्ञानाभिवृद्धिमगमन् पुराऽपि ज्ञानिनोऽधिकम् ॥ १७४॥",
            "a": "22",
            "p": 1
        },
        {
            "i": "221175",
            "n": 175,
            "s": "सर्वदेवोत्तमं तं हि जानन्त्येव सुराः सदा ।\nतथाऽपि तत्प्रमाणानां बहुत्वाद् येऽत्र संशयाः ।\nयुक्तिमात्रे तेऽपि रुद्रवाक्यादपगतास्तदा ॥ १७५॥",
            "a": "22",
            "p": 1
        },
        {
            "i": "221176",
            "n": 176,
            "s": "ततः कृष्णः सुतवरं त्वत्त आदास्य इत्यजः ।\nयदुक्तवाञ्छिवं पूर्वं सत्यं कर्तुं तदब्रवीत् ॥ १७६॥",
            "a": "22",
            "p": 1
        },
        {
            "i": "221177",
            "n": 177,
            "s": "पुत्रं देहीति सोऽप्याह पूर्वमेव सुतस्तव ।\nजातः प्रद्युम्ननामा यः स मद्दत्तः प्रवादतः ॥ १७७॥",
            "a": "22",
            "p": 1
        },
        {
            "i": "221178",
            "n": 178,
            "s": "पुरा दग्धो मया कामस्तदाऽयाचत मां रतिः ।\nदेहि कान्तं ममेत्येव तदा तामहमब्रुवम् ॥ १७८॥",
            "a": "22",
            "p": 1
        },
        {
            "i": "221179",
            "n": 179,
            "s": "उत्पत्स्यते वासुदेवाद् यदा तं पतिमाप्स्यसि ।\nइत्यतोऽसौ मया दत्त इव देव त्वदाज्ञया ॥ १७९॥",
            "a": "22",
            "p": 1
        },
        {
            "i": "221180",
            "n": 180,
            "s": "दासोऽस्मि तव देवेश पाहि मां शरणागतम् ।\nइत्युक्त्वाऽभिप्रणम्यैनं पुनराह सुरान् हरः ॥ १८०॥",
            "a": "22",
            "p": 1
        },
        {
            "i": "221181",
            "n": 181,
            "s": "यदर्थमेष आयातः केशवः शृणुतामराः ।\nयोऽसुरो वक्रनामाऽऽसीदवध्यो ब्रह्मणो वरात् ।\nतदाजाताद् वासुदेवपुत्रात् कामादृते क्वचित् ॥ १८१॥",
            "a": "22",
            "p": 1
        },
        {
            "i": "221182",
            "n": 182,
            "s": "तं हन्तुमेव पुत्रं स्वं प्रद्युम्नमुदरेऽर्प्य च ।\nआयात इह तं चापि ददाह स्वोदरात् सुतम् ।\nनिस्सारयित्वा कक्षं च दग्धं पश्यत देवताः ॥ १८२॥",
            "a": "22",
            "p": 1
        },
        {
            "i": "221183",
            "n": 183,
            "s": "ज्वालामालाकराळेन स्वतेजोवर्द्धितेन च ।\nप्रद्युम्नेनैव तं दैत्यं दग्ध्वा वनसमन्वितम् ।\nपुनश्च स्वोदरे पुत्रं स्थापयामास केशवः ॥ १८३॥",
            "a": "22",
            "p": 1
        },
        {
            "i": "221184",
            "n": 184,
            "s": "सद्योगर्भं पुनस्तं च रुग्मिण्यां जनयिष्यति ।\nपूर्ववत् क्षणमात्रेण युवा च स भविष्यति ॥ १८४॥",
            "a": "22",
            "p": 1
        },
        {
            "i": "221185",
            "n": 185,
            "s": "दृष्टमेतन्नारदाद्यैर्मुनिभिः सर्वमेव च ।\nएवं क्रीडत्ययं देवः पूर्णैश्वर्येण केवलम् ।\nइत्युक्ते केशवं नेमुर्देवाः शक्रपुरोगमाः ॥ १८५॥",
            "a": "22",
            "p": 1
        },
        {
            "i": "221186",
            "n": 186,
            "s": "ततो हरिर्ब्रह्मसुरेन्द्रमुख्यैः सुरैः स्तुतो गरुडस्कन्धसंस्थः ।\nपुनःपुनः प्रणतः शङ्करेण स्तुतस्तृतीयेऽह्नि निजां पुरीमगात् ॥ १८६॥",
            "a": "22",
            "p": 1
        },
        {
            "i": "221187",
            "n": 187,
            "s": "कृष्णे प्रयाते निलयं पुरद्विषो रात्रौ पौण्ड्रौ वासुदेवः समागात् ।\nसहैकलव्येन निजेन मातुः पित्रा तथाऽक्षोहिणिकत्रयेण ॥ १८७॥",
            "a": "22",
            "p": 1
        },
        {
            "i": "221188",
            "n": 188,
            "s": "पुरीं प्रभञ्जन्तममुं विदित्वा सरामशैनेययदुप्रवीराः ।\nसंयोधयामासुरथाभ्यवर्षच्छरैर्निषादाधिप एकलव्यः ॥ १८८॥",
            "a": "22",
            "p": 1
        },
        {
            "i": "221189",
            "n": 189,
            "s": "तदस्त्रशस्त्रैः सहसा विषण्णा यदुप्रवीरा विहतप्रदीपाः ।\nसहैव रामेण शिनेश्च नप्त्रा समाविशन् स्वां पुरमेव सर्वे ॥ १८९॥",
            "a": "22",
            "p": 1
        },
        {
            "i": "221190",
            "n": 190,
            "s": "पुनः समादाय तथोरुदीपिका अग्रे समाधाय च रौहिणेयम् ।\nविनिस्सृता आत्तशस्त्राः स्वपुर्याः सिंहा यथा धर्षिताः सद्गुहायाः ॥ १९०॥",
            "a": "22",
            "p": 1
        },
        {
            "i": "221191",
            "n": 191,
            "s": "' अथाऽससादैकलव्यं रथेन रामः शैनेयः पौण्ड्रकं वासुदेवम् ।\nअयुद्ध्यतां तौ सात्यकिः पौण्ड्रकश्च तथाऽन्योन्यं विरथं चक्रतुश्च' ॥ १९१॥",
            "a": "22",
            "p": 1
        },
        {
            "i": "221192",
            "n": 192,
            "s": "(हरिवंशे भविष्यत्पर्वणि अ\\. १०२) ततो गदायुद्धमभूत् तयोर्द्वयोस्तथा रामश्चैकल्व्यश्च वीरौ ।\nकृत्वाऽन्योन्यं विरथं गदाभ्यामयुद्ध्यतां जातदर्पौ बलाग्र्यौ ॥ १९२॥",
            "a": "22",
            "p": 1
        },
        {
            "i": "221193",
            "n": 193,
            "s": "तस्मिन् काले केशवो वैनतेयमारुँह्याऽयाद् यत्र ते युद्दसंस्थाः ।\nदृष्ट्वा कृष्णं हर्षसम्पूरितात्मा रामो हन्तुं चैकलव्यं समैच्छत् ॥ १९३॥",
            "a": "22",
            "p": 1
        },
        {
            "i": "221194",
            "n": 194,
            "s": "उद्यम्य दोर्भ्यां स गदां जवेनैवाभ्यापतद् रौहिणेयो निषादम् ।\nबलं कोपं चास्य दृष्ट्वैकलव्यः पराद्रवज्जीवितेच्छुः सुदूरम् ॥ १९४॥",
            "a": "22",
            "p": 1
        },
        {
            "i": "221195",
            "n": 195,
            "s": "विद्रावयन् रौहिणेयोऽन्वयात् तं भीतोऽपतच्चैकलव्योऽम्बुधौ सः ।\nवेलान्तं तं द्रावयित्वाऽत्र तस्थौ रामो गदापाणिरदीनसत्त्वः ॥ १९५॥",
            "a": "22",
            "p": 1
        },
        {
            "i": "221196",
            "n": 196,
            "s": "सुपापोऽसावेकलव्यः सुभीतो रामं मत्वैवानुयातं पुनश्च ।\nसमुद्रेऽशीतिं योजनानामतीत्य पश्चादैक्षद् द्वीपमेवाधिरुँह्य ॥ १९६॥",
            "a": "22",
            "p": 1
        },
        {
            "i": "221197",
            "n": 197,
            "s": "रामो विजित्यातिबलं रणे रिपुं मुदैव दामोदरमाससाद ।\nपौण्ड्रस्त्ववज्ञाय शिनिप्रवीरं निवार्यमाणोऽपि ययौ जनार्दनम् ॥ १९७॥",
            "a": "22",
            "p": 1
        },
        {
            "i": "221198",
            "n": 198,
            "s": "तं केशवो विरथं व्यायुधं च क्षणेन चक्रे स ययौ निजां पुरीम् ।\nप्रस्थापयामास पुनश्च दूतं कृष्णायैको वासुदेवोऽहमस्मि ॥ १९८॥",
            "a": "22",
            "p": 1
        },
        {
            "i": "221199",
            "n": 199,
            "s": "मदीयलिङ्गानि विसृज्य चाऽशु समागच्छेथाः शरणं मामनन्तम् ।\nतद्दूतोक्तं वाक्यमेतन्निशम्य यदुप्रवीरा उच्चकैः प्राहसन् स्म ॥ १९९॥",
            "a": "22",
            "p": 1
        },
        {
            "i": "221200",
            "n": 200,
            "s": "कृष्णः प्रहस्याऽह तवाऽयुधानि दास्याम्यहं लिङ्गभूतानि चाऽजौ ।\nइत्युक्तोऽसौ दूत एत्याऽह तस्मै स चाभ्यागाद् योद्धुकामो हरिश्च ॥ २००॥",
            "a": "22",
            "p": 1
        },
        {
            "i": "221201",
            "n": 201,
            "s": "तं शातकौम्भे गरुडे रथस्थे स्थितं चक्रादीन् कृत्रिमान् सन्दधानम् ।\nश्रीवत्सार्थे दग्धवक्षस्थलं च दृष्ट्वा कृष्णः प्राहसत् पापबुद्धिम् ॥ २०१॥",
            "a": "22",
            "p": 1
        },
        {
            "i": "221202",
            "n": 202,
            "s": "ततोऽस्त्रशस्त्राण्यभिवर्षमाणं विजित्य तं वासुदेवोऽरिणैव ।\nचकर्त तत्कन्धरं तस्य चानु मातामहस्याच्छिनत् सायकेन ॥ २०२॥",
            "a": "22",
            "p": 1
        },
        {
            "i": "221203",
            "n": 203,
            "s": "अपातयच्चाऽशु शिरः स तेन काशीश्वरस्येश्वरो वारणास्याम् ।\nस च ब्रह्माहं वासुदेवोऽस्मि नित्यमिति ज्ञानादगमत् तत् तमोऽन्धम् ॥ २०३॥",
            "a": "22",
            "p": 1
        },
        {
            "i": "221204",
            "n": 204,
            "s": "साहाय्यकृच्चास्य च काशिराजो यथैव किर्मीरहिडिम्बसाल्वाः ।\nअन्ये च दैत्या अपतंस्तमोऽन्धे तथैव सोऽप्यपतत् पापबुद्धिः ॥ २०४॥",
            "a": "22",
            "p": 1
        },
        {
            "i": "221205",
            "n": 205,
            "s": "निहत्य तौ केशवो रौग्मिणेयं पुनर्वैदर्भ्यां जनयामास सद्यः ।\nस चैकलव्यो रामजितः शिवाय चक्रे तपोऽजेयतां चाऽप तस्मात् ॥ २०५॥",
            "a": "22",
            "p": 1
        },
        {
            "i": "221206",
            "n": 206,
            "s": "स शर्वदत्तेन वरेण दृप्तः पुनर्योद्धुं कृष्णमेवाऽससाद ।\nतस्यास्त्रशस्त्राणि निवार्य केशवश्चक्रेण चक्रे तमपास्तकन्धरम् ।\nस चाऽप पापस्तम एव घोरं कृष्णद्वेषान्नित्यदुःखात्मकं तत् ॥ २०६॥",
            "a": "22",
            "p": 1
        },
        {
            "i": "221207",
            "n": 207,
            "s": "एवं यदूनामृषभेण सूदिते पौण्ड्रे तथा काशिनृपे च पापे ।\nकाशीशपुत्रस्तु सुदक्षिणाख्यस्तपोऽचरच्छङ्करायोरुभक्त्या ॥ २०७॥",
            "a": "22",
            "p": 1
        },
        {
            "i": "221208",
            "n": 208,
            "s": "प्रत्यक्षगं तं शिवं पापबुद्धिः कृष्णाभावं याचते दुष्टचेताः ।\nकृत्यामस्मै दक्षिणाग्नौ शिवोऽपि दैत्यावेशादददादावृतात्मा ॥ २०८|",
            "a": "22",
            "p": 1
        },
        {
            "i": "221209",
            "n": 209,
            "s": "स दक्षिणाग्निश्चासुरावेशयुक्तः सम्पूजितः काशिराजात्मजेन ।\nवरादुमेशस्य विवृद्धशक्तिर्ययौ कृष्णो यत्र सम्पूर्णशक्तिः ॥ २०९॥",
            "a": "22",
            "p": 1
        },
        {
            "i": "221210",
            "n": 210,
            "s": "कृष्णस्तस्य प्रतिघातार्थमुग्रं समादिशच्चक्रमनन्तवीर्यः ।\nजाज्वल्यमानं तदमोघवीर्यं व्यद्रावयद् वह्निमिमं सुदूरम् ॥ २१०॥",
            "a": "22",
            "p": 1
        },
        {
            "i": "221211",
            "n": 211,
            "s": "कृत्यात्मको वह्निरसौ प्रधानवह्नेः पुत्रश्चक्रविद्रावितोऽथ ।\nसहानुबन्धं च सुदक्षिणं तं भस्मीचकाराऽशु सपुत्रभार्याम् ॥ २११॥",
            "a": "22",
            "p": 1
        },
        {
            "i": "221212",
            "n": 212,
            "s": "दग्ध्वा पुरीं वारणसीं सुदर्शनः पुनः पार्श्वं वासुदेवस्य चाऽगात् ।\nसुदक्षिणोऽसौ तम एव जग्मिवान् कृष्णद्वेषात् सानुबन्धः सुपापः ॥ २१२॥",
            "a": "22",
            "p": 1
        },
        {
            "i": "221213",
            "n": 213,
            "s": "कृष्णः क्रीडन् द्वारवत्यां सुपूर्णनित्यानन्दः क्वचिदाह स्म भैष्मीम् ।\nविडम्बयन् गृहिणामेव चेष्टा नित्याविरोधोऽपि तया विदोषया ॥ २१३॥",
            "a": "22",
            "p": 1
        },
        {
            "i": "221214",
            "n": 214,
            "s": "त्वया न कार्यं मम किञ्च भद्रे मयाऽरीणां मानभङ्गार्थमेव ।\nसमाहृताऽसीति सा चावियोगं सदा कृष्णेनाऽत्मनोऽप्येव वेत्त्री ॥ २१४॥",
            "a": "22",
            "p": 1
        },
        {
            "i": "221215",
            "n": 215,
            "s": "स्त्रिया भेतव्यं भर्तुरित्येव धर्मं विज्ञापयन्ती दुःखितेवाऽस देवी ।\nतां सान्त्वयामास गृहस्थधर्मं विज्ञापयन् देवदेवोऽप्यदुःखाम् ॥ २१५॥",
            "a": "22",
            "p": 1
        },
        {
            "i": "221216",
            "n": 216,
            "s": "एवं क्रीडत्यब्जनाभे रमायां कृष्णादिष्टो गोकुलं रौहिणेयः ।\nप्रायाद् दृष्ट्वा तत्र नन्दं यशोदां तत्पूजितः कृष्णवार्तां च पृष्टः ॥ २१६॥",
            "a": "22",
            "p": 1
        },
        {
            "i": "221217",
            "n": 217,
            "s": "' मासौ तत्र न्यवसद् गोपिकाभी रेमे क्षीबो यमुनामाह्वयच्च ।\nमत्तोऽयमित्येव नदीमनागतां चकर्ष रामो लाङ्गलेनाग्र्यवीर्यः' ॥ २१७॥",
            "a": "22",
            "p": 1
        },
        {
            "i": "221218",
            "n": 218,
            "s": "(भा\\.पु\\. १०\\.६५\\.१७) पुनस्तया प्रणतः संस्तुतश्च व्यसर्जयत् तामथ नन्दगोपम् ।\nआपृच्छ्य जगाद द्वारकां केशवाय न्यवेदयन्नन्दगोपादिभक्तिम् ॥ २१८॥",
            "a": "22",
            "p": 1
        },
        {
            "i": "221219",
            "n": 219,
            "s": "तदैव मैन्दो विविदश्च भौमे हते सखायौ दानवावेशयुक्तौ ।\nआनर्तराष्ट्रं वासुदेवप्रतीपौ व्यनाशयेतां वासुदेवोऽथ चोचे ॥ २१९॥",
            "a": "22",
            "p": 1
        },
        {
            "i": "221220",
            "n": 220,
            "s": "रामाय सोऽदाद् वरमब्जनाभो वध्यावेतौ भवतां तेऽप्यवध्यौ ।\nवराद् विरिञ्चस्य तथाऽमृताशनादुभौ च मैन्दो विविदो व्रजेति ॥ २२०॥",
            "a": "22",
            "p": 1
        },
        {
            "i": "221221",
            "n": 221,
            "s": "गत्वा स मैन्दं प्रथमं जघान क्रोधात् युद्धायाऽगतं रैवताग्रे ।\nदिने परस्मिन् विविदं जघान शिला वर्षन्तं मुसलेनाग्र्यकर्मा ।\nतयोराविष्टौ तावसुरौ तमोऽन्धं प्राप्तौ च तावश्विनौ स्वं च लोकम् ॥ २२१॥",
            "a": "22",
            "p": 1
        },
        {
            "i": "221222",
            "n": 222,
            "s": "दुर्योधनस्याऽस पुत्री रतिर्या पूर्वं नाम्ना लक्षणा कान्तरूपा ।\nस्वयम्बरस्थां तां बलादेव साम्बो जग्राह सा चैनमासानुरक्ता ॥ २२२॥",
            "a": "22",
            "p": 1
        },
        {
            "i": "221223",
            "n": 223,
            "s": "बलाद् गृहीतां वीक्ष्य तां कर्णमुख्या दुर्योधनाद्या युयुधुः क्रोधदीप्ताः ।\nकृच्छ्रेण तं विरथीकृत्य चैकं सर्वे समेता जगृहुर्धार्तराष्ट्राः ।\nकर्णेन भूरिश्रवसा च सार्द्धं बाह्वोर्बलादेव दुर्योधनस्य ॥ २२३॥",
            "a": "22",
            "p": 1
        },
        {
            "i": "221224",
            "n": 224,
            "s": "श्रुत्वैव तद् वृष्णयः सर्व एव समुद्यमं चक्रिरे कौरवेषु ।\nनिवार्य तान् बलभद्रः स्वयं ययौ सहोद्धवः कौरवेयाञ्छमार्थी ॥ २२४॥",
            "a": "22",
            "p": 1
        },
        {
            "i": "221225",
            "n": 225,
            "s": "पुरस्य बाह्योपवने स्थितः स प्रास्थापयच्चोद्धवं कौरवार्थे ।\nआगत्य सर्वे कुरवोऽस्य पूजां चक्रुः स चाऽहोग्रसेनस्य चाऽज्ञाम् ॥ २२५॥",
            "a": "22",
            "p": 1
        },
        {
            "i": "221226",
            "n": 226,
            "s": "आज्ञापयद् वो नृपतिः स्म यन्नः कुमारकः प्रगृहीतो भवद्भिः ।\nएकः समेतैर्बहुभिर्बान्धवार्थं क्षान्तं तन्नो मुञ्चताऽश्वेव साम्बम् ॥ २२६॥",
            "a": "22",
            "p": 1
        },
        {
            "i": "221227",
            "n": 227,
            "s": "आज्ञापयामास व उग्रसेन इत्युक्तमेव तु निशम्य कुरुप्रवीराः ।\nसंश्राव्य दुष्टवचनानि बलं पुरं स्वं क्रोधात् समाविविशुरत्र चुकोप रामः ॥ २२७॥",
            "a": "22",
            "p": 1
        },
        {
            "i": "221228",
            "n": 228,
            "s": "' स लाङ्गलेन तत् पुरं विकृष्य जाह्नवीजले ।\nनिपातयन् निवारितः प्रणम्य सर्वकौरवैः' ॥ २२८॥ (भा\\.पु\\. १०\\.६८\\.५४)",
            "a": "22",
            "p": 1
        },
        {
            "i": "221229",
            "n": 229,
            "s": "' स लाङ्गलेन तत् पुरं विकृष्य जाह्नवीजले ।\nसभार्यमाशु पुत्रकं सुयोधनाभिपूजितम् ।\nसपारिबर्हमप्य च प्रजग्मिवान् स्वकां पुरम् ॥ २२९॥",
            "a": "22",
            "p": 1
        },
        {
            "i": "221230",
            "n": 230,
            "s": "इत्यादिकर्माणि महान्ति रामस्याऽसञ्छेषस्याच्युतावेशिनोऽलम् ।\nयस्याच्युतावेशविशेषकालं ज्ञात्वा भीमोऽप्यस्य नोदेति युद्धे ॥ २३०॥",
            "a": "22",
            "p": 1
        },
        {
            "i": "221231",
            "n": 231,
            "s": "क्रीडायुद्धे बहुशो रौहिणेये व्यक्तिं विष्णोर्भीमसेनो विदित्वा ।\nतात्कालिकीं क्रीडमानोऽपि तेन नैवोद्यमं कुरुते विष्णुभक्त्या ॥ २३१॥",
            "a": "22",
            "p": 1
        },
        {
            "i": "221232",
            "n": 232,
            "s": "तदा जयी प्रभवत्येष रामो नातिव्यक्तस्तत्र यदा जनार्दनः ।\nतदा भीमो विजयी स्यात् सदैव विष्णोः केशावेशवान् यत् स रामः ॥ २३२॥",
            "a": "22",
            "p": 1
        },
        {
            "i": "221233",
            "n": 233,
            "s": "एतादृशेनैव रामेण युक्ते कृष्णे द्वार्वत्यां निवसत्यब्जनाभे ।\nस्वप्नेऽनिरुद्धेन रता कदाचिद् बाणात्मजोषा चित्रलेखामुवाच ॥ २३३॥",
            "a": "22",
            "p": 1
        },
        {
            "i": "221234",
            "n": 234,
            "s": "तमानयेत्यथ सा चित्रवस्त्रे प्रदर्श्य लोकान् समदर्शयत् तम् ।\nपौत्रं विदित्वा वचनाच्च तस्याः कृष्णस्य तं चाऽनयत् तत्र रात्रौ ॥ २३४॥",
            "a": "22",
            "p": 1
        },
        {
            "i": "221235",
            "n": 235,
            "s": "अनिरुद्धं गुणोदारमानीतं चित्रलेखया ।\nप्राप्य रेमे बाणसुता दिवसान् सुबहूनपि ॥ २३५॥",
            "a": "22",
            "p": 1
        },
        {
            "i": "221236",
            "n": 236,
            "s": "गूढं कन्यागृहे तं तु ज्ञात्वा कन्याभिरक्षिणः ।\nऊचुर्बाणायादिशच्च किङ्करान् ग्रहणेऽस्य सः ॥ २३६॥",
            "a": "22",
            "p": 1
        },
        {
            "i": "221237",
            "n": 237,
            "s": "आगताननिरुद्धस्तान् परिघेण महाबलः ।\nनिहत्य द्रावयामास स्वयमायात् ततोऽसुरः ।\nस तु युद्ध्वाऽतिकृच्छ्रेण नागास्त्रेण बबन्ध तम् ॥ २३७॥",
            "a": "22",
            "p": 1
        },
        {
            "i": "221238",
            "n": 238,
            "s": "अथ कृष्णः समारुह्य गरुडं रामसंयुतः ।\nप्रद्युम्नेन च तत्रागात् प्रथमं तत्र वह्निभिः ॥ २३८॥",
            "a": "22",
            "p": 1
        },
        {
            "i": "221239",
            "n": 239,
            "s": "युद्ध्वैवाङ्गिरसा चैव क्षणाद् विद्राप्य तान् हरिः ।\nविद्राप्य सर्वप्रमथानाससाद ज्वरं ततः ॥ २३९॥",
            "a": "22",
            "p": 1
        },
        {
            "i": "221240",
            "n": 240,
            "s": "तेन भस्मप्रहारेण ज्वरितं रोहिणीसुतम् ।\nआश्लिष्य विज्वरं चक्रे वासुदेवो जगत्प्रभुः ॥ २४०॥",
            "a": "22",
            "p": 1
        },
        {
            "i": "221241",
            "n": 241,
            "s": "स्वयं विक्रीड्य तेनाथ कञ्चित् कालं जनार्दनः ।\nनिष्पिष्य मुष्टिभिश्चान्यं ससर्ज ज्वरमच्युतः ॥ २४१॥",
            "a": "22",
            "p": 1
        },
        {
            "i": "221242",
            "n": 242,
            "s": "स्वयं जित्वाऽपि गिरिशभृत्यं नालमिति प्रभुः ।\nस्वभृत्येनैव जेतव्य इत्यन्यं ससृजे तदा ॥ २४२॥",
            "a": "22",
            "p": 1
        },
        {
            "i": "221243",
            "n": 243,
            "s": "ज्वरेण वैष्णवेनासौ सुभृशं पीडितस्तदा ।\nग्रासार्थमुपनीतश्च जगाम शरणं हरिम् ।\nतेन स्तुतः स भगवान् मोचयामास तं विभुः ॥ २४३॥",
            "a": "22",
            "p": 1
        },
        {
            "i": "221244",
            "n": 244,
            "s": "क्रीडार्थमत्यल्पजनेष्वपि प्रभुः कथञ्चिदेव व्यजयद् व्यथां विना ।\nइत्यादि मोहाय स दर्शयत्यजो नित्यस्वतन्त्रस्य कुतो व्यथादयः ॥ २४४॥",
            "a": "22",
            "p": 1
        },
        {
            "i": "221245",
            "n": 245,
            "s": "यदा ज्वराद्या अखिलाः प्रविद्रुतास्तदा स्वयं प्राप हरिं गिरीशः ।\nतयोरभूद् युद्धमथैनमच्युतो विजृम्भयामास ह जृम्भणास्त्रतः ॥ २४५॥",
            "a": "22",
            "p": 1
        },
        {
            "i": "221246",
            "n": 246,
            "s": "विजृम्भिते शङ्करे निष्प्रयत्ने स्थाणूपमे संस्थिते कञ्जजातः ।\nदैत्यावेशाद् वासुदेवानभिज्ञं सम्बोधयामास सदुक्तिभिर्विभुः ॥ २४६॥",
            "a": "22",
            "p": 1
        },
        {
            "i": "221247",
            "n": 247,
            "s": "प्रगृह्य शर्वं च विवेश विष्णोः स तूदरं दर्शयामास तत्र ।\nशिवस्य रूपं स्तम्भितं बिल्वनाम्नि वने गिरीशेन च यत् तपः कृतम् ॥ २४७॥",
            "a": "22",
            "p": 1
        },
        {
            "i": "221248",
            "n": 248,
            "s": "शैवं पदं प्राप्तुमेवाच्युताच्च तच्चावदत् कञ्जजः शङ्करस्य ।\nअपेतमोहोऽथ वृषध्वजो हरिं तुष्टाव बाणोऽभिससार केशवम् ।\nतस्याच्युतो बाहुसहस्रमच्छिनत् पुनश्चारिं जगृहे तच्छिरोर्थे ॥ २४८॥",
            "a": "22",
            "p": 1
        },
        {
            "i": "221249",
            "n": 249,
            "s": "तदा शिवेन प्रणतो बाणरक्षणकाम्यया ।\nकृत्वा स्वभक्तं बाणं तं ररक्ष द्विभुजीकृतम् ।\nमोचयित्वाऽनिरुद्धं च ययौ बाणेन पूजितः ॥ २४९॥",
            "a": "22",
            "p": 1
        },
        {
            "i": "221250",
            "n": 250,
            "s": "एवमग्नीनङ्गिरसं ज्वरं स्कन्दमुमापतिम् ।\nबाणं चायत्नतो जित्वा प्रायाद् द्वारवतीं पुनः ॥ २५०॥",
            "a": "22",
            "p": 1
        },
        {
            "i": "221251",
            "n": 251,
            "s": "येनायत्नेन विजितः सर्वलोकहरो हरः ।\nकिं ज्वरादिजयो विष्णोस्तस्यानन्तस्य कथ्यते ॥ २५१॥",
            "a": "22",
            "p": 1
        },
        {
            "i": "221252",
            "n": 252,
            "s": "ईदृशानन्तसङ्ख्यानां शिवानां ब्रह्मणामपि ।\nरमाया अपि यद्वीक्षां विना न चलितुं बलम् ॥ २५२॥",
            "a": "22",
            "p": 1
        },
        {
            "i": "221253",
            "n": 253,
            "s": "नच ज्ञानादयो भावा नचास्तित्वमपि क्वचित् ।\nअनन्तशक्तेः कृष्णस्य न चित्रः शूलिनो जयः ॥ २५३॥",
            "a": "22",
            "p": 1
        },
        {
            "i": "221254",
            "n": 254,
            "s": "चित्रलेखासमेतोषान्वितपौत्रसमन्वितः ।\nसरामः ससुतो वीन्द्रमारुह्य द्वारकां गतः ।\nरेमे तत्र चिरं कृष्णो नित्यानन्दो निजेच्छया ॥ २५४॥",
            "a": "22",
            "p": 1
        },
        {
            "i": "221255",
            "n": 255,
            "s": "एवंविधान्यगणितानि यदूत्तमस्य कर्माण्यगण्यमहिमस्य महोत्सवस्य ।\nनित्यं रमाकमलजन्मगिरीशशक्रसूर्यादिभिः परिनुतानि विमुक्तिदानि ॥ २५५॥",
            "a": "22",
            "p": 1
        },
        {
            "i": "221256",
            "n": 256,
            "s": "एवं वसत्यमितपौरुषवीर्यसारे नारायणे स्वपुरि शक्रधनञ्जयोक्तः ।\nसम्प्राप्य लोमशमुनिः सकलानि तीर्थान्याप्तुं स पाण्डुतनयेषु सहाय आसीत् ॥ २५६॥",
            "a": "22",
            "p": 1
        },
        {
            "i": "221257",
            "n": 257,
            "s": "पृथ्वीं प्रदक्षिणत एत्य समस्ततीर्थस्नानं यथाक्रमत एव विधाय पार्थाः ।\nसम्पूज्य तेषु निखिलेषु हरिं सुभक्त्या कृष्णे समर्पयितुमापुरथ प्रभासम् ।\nसम्भावनाय सकलैर्यदुभिः समेतस्तेषां च रामसहितो हरिराजगाम ॥ २५७॥",
            "a": "22",
            "p": 1
        },
        {
            "i": "221258",
            "n": 258,
            "s": "पार्थैः सम्पूजितस्तत्र कृष्णो यदुगणैः सह ।\nपार्थान् सम्पूजयामासुर्वृष्णयश्चाऽज्ञया हरेः ॥ २५८॥",
            "a": "22",
            "p": 1
        },
        {
            "i": "221259",
            "n": 259,
            "s": "तत्र भीमं तपोवेषं दृष्ट्वाऽतिस्नेहकारणात् ।\nदुर्योधनं निन्दयति रामे सात्यकिरब्रवीत् ॥ २५९॥",
            "a": "22",
            "p": 1
        },
        {
            "i": "221260",
            "n": 260,
            "s": "सर्वे वयं निहत्याद्य सकर्णान् धृतराष्ट्रजान् ।\nअभिमन्युं स्थापयामो राज्ये यावत् त्रयोदशम् ॥ २६०॥",
            "a": "22",
            "p": 1
        },
        {
            "i": "221261",
            "n": 261,
            "s": "संवत्सरं समाप्यैव पुरं यास्यन्ति पाण्डवाः ।\nततो युधिष्ठिरो राजा राज्यं शासतु पूर्ववत् ॥ २६१॥",
            "a": "22",
            "p": 1
        },
        {
            "i": "221262",
            "n": 262,
            "s": "एवं वदत्येव शिनिप्रवीरे जनार्दनः पार्थमुखान्युदीक्ष्य ।\nउवाच शैनेय न पाण्डुपुत्राः परेण संसाधितराज्यकामाः ॥ २६२॥",
            "a": "22",
            "p": 1
        },
        {
            "i": "221263",
            "n": 263,
            "s": "स्वबाहुवीर्येण निहत्य शत्रूनाप्स्यन्ति राज्यं त इतीरितेऽमुना ।\nतथेति पार्था अवदंस्ततस्ते कृष्णं पुरस्कृत्य ययुर्दशार्हाः ॥ २६३॥",
            "a": "22",
            "p": 1
        },
        {
            "i": "221264",
            "n": 264,
            "s": "क्रमेण पार्था अपि शैशिरं गिरिं समासदंस्तत्र कृष्णां सुदुर्गे ।\nविषज्जन्तीमीक्ष्य तैः सम्स्मृतोऽथ हैडिम्ब आयात् सहितो निशाचरैः ॥ २६४॥",
            "a": "22",
            "p": 1
        },
        {
            "i": "221265",
            "n": 265,
            "s": "उवाह कृष्णां स तु तस्य भृत्या ऊहुः पार्थांस्ते बदर्याश्रमं च ।\nप्राप्यात्र नारायणपूजया कृतस्वकीयकार्या ययुरुत्तरां दिशम् ॥ २६५॥",
            "a": "22",
            "p": 1
        },
        {
            "i": "221266",
            "n": 266,
            "s": "अतीत्य शर्वश्वशुरं गिरिं ते सुवर्णकूटं निषधं गिरिं च ।\nमेरोः प्राच्यां गन्धमादे गिरौ च प्रापुर्बदर्याश्रममुत्तमं भुवि ॥ २६६॥",
            "a": "22",
            "p": 1
        },
        {
            "i": "221267",
            "n": 267,
            "s": "तस्मिन् मुनीन्द्रैरभिपूज्यमाना नारायणं पूजयन्तः सदैव ।\nचक्रुस्तपो ज्ञानसमाधियुक्तं सत्तत्त्वविद्यां प्रतिपादयन्तः ॥ २६७॥",
            "a": "22",
            "p": 1
        },
        {
            "i": "221268",
            "n": 268,
            "s": "एवं बदर्यां विहरत्सु तेषु क्वचिद् रहः कृष्णया वायुसूनौ ।\nस्थिते गरुत्मानुरगं जहार महाह्रदाद् वासुदेवासनाग्र्यः ॥ २६८॥",
            "a": "22",
            "p": 1
        },
        {
            "i": "221269",
            "n": 269,
            "s": "तत्पक्षवातेन विचालिते तु तस्मिन् गिरौ कमलं हैममग्र्यम् ।\nपपात कृष्णाभीमयोः सन्निधाने उद्यद्भानोर्मण्डलाभं सुगन्धम् ॥ २६९॥",
            "a": "22",
            "p": 1
        },
        {
            "i": "221270",
            "n": 270,
            "s": "दृष्ट्वाऽतिगन्धं वरहेमकञ्जं कुतूहलाद् द्रौपदी भीमसेनम् ।\nबहून्ययाचत् तादृशान्यानुभावमविषह्यं जानती देवदैत्यैः ॥ २७०॥",
            "a": "22",
            "p": 1
        },
        {
            "i": "221271",
            "n": 271,
            "s": "तयाऽर्थितः सगदस्तुङ्गमेनं गिरिं वेगादारुहद् वायुसूनुः ।\nप्रशस्यमानः सुरसिद्धसङ्घैः मृत्नन् दैत्यान् सिंहशार्दूलरूपान् ॥ २७१॥",
            "a": "22",
            "p": 1
        },
        {
            "i": "221272",
            "n": 272,
            "s": "आसेदिवांस्तत्र हनूमदाख्यं निजं रूपं प्रोद्यदादित्यभासम् ।\nजानन्नप्येनं स्वीयरूपं स भीमश्चिक्रीड एतेन यथा परेण ॥ २७२॥",
            "a": "22",
            "p": 1
        },
        {
            "i": "221273",
            "n": 273,
            "s": "धर्मो देवानां परमो मानुषत्वे स्वीये रूपेऽप्यन्यवदेव वृत्तिः ।\nअनादानं दिव्यशक्तेर्विशेषान्नरस्वभावे सर्वदा चैव वृत्तिः ।\nतस्माद् भीमो हनुमांश्चैक एव ज्यायःकनीयोवृत्तिमत्राभिपेदे ॥ २७३॥",
            "a": "22",
            "p": 1
        },
        {
            "i": "221274",
            "n": 274,
            "s": "सर्वे गुणा आवृता मानुषत्वे युगानुसारान्मूलरूपानुसारात् ।\nक्रमात् सुराणां भागतोऽव्यक्तरूपा आदानतो व्यक्तिमायान्त्युरूणाम् ॥ २७४॥",
            "a": "22",
            "p": 1
        },
        {
            "i": "221275",
            "n": 275,
            "s": "नैवाव्यक्तिः काचिदस्तीह विष्णोः प्रादुर्भावेऽप्यतिसुव्यक्तशक्तेः ।\nइच्छाव्यक्तिः प्रायशो मारुतस्य तदन्येषां व्यक्तता कारणेन ॥ २७५॥",
            "a": "22",
            "p": 1
        },
        {
            "i": "221276",
            "n": 276,
            "s": "तस्माद् भीमो धर्मवृद्ध्यर्थमेव स्वीये रूपेऽप्यन्यवद् वृत्तिमेव ।\nप्रदर्शयामास तथाऽसुराणां मोहायैवाशक्तवच्छक्तिरूपः ॥ २७६॥",
            "a": "22",
            "p": 1
        },
        {
            "i": "221277",
            "n": 277,
            "s": "तद्रूपवृद्धिं भीमसेनोऽथ दृष्ट्वा श्रुत्वा हनूमन्मुखतः कथाश्च ।\nरामस्य तच्चातुरात्म्यं च दिव्यं चातुर्युगं धर्ममप्यग्र्यमेव ॥ २७७॥",
            "a": "22",
            "p": 1
        },
        {
            "i": "221278",
            "n": 278,
            "s": "ध्वजाद् बीभत्सोर्गर्जनेनैव शत्रुपराभवे तेन दत्तेऽर्जुनस्य ।\nययौ प्रणम्यैनमाश्वेव भीमः सौगन्धिकं वनमत्यग्र्यरूपम् ॥ २७८॥",
            "a": "22",
            "p": 1
        },
        {
            "i": "221279",
            "n": 279,
            "s": "नरागम्यां नळिनीमेत्य तत्र दृष्ट्वा पद्मान्यद्भुताकारवन्ति ।\nहैमानि दिव्यान्यतिगन्धवन्ति सामासदद् वार्यमाणो नराशैः ॥ २७९॥",
            "a": "22",
            "p": 1
        },
        {
            "i": "221280",
            "n": 280,
            "s": "ते भीममात्तायुधमुग्ररूपं महाबलं रूपनवावतारम् ।\nन्यवारयन् क्रोधवशा समेताः शतं सहस्राण्यजितानि सङ्खे ॥ २८०॥",
            "a": "22",
            "p": 1
        },
        {
            "i": "221281",
            "n": 281,
            "s": "वराच्छिवस्यैव परैरजेयाः शस्त्रास्त्रवृष्टिं मुमुचुः सुभीमाम् ।\nभीमेऽखिलज्ञे तपसां निधाने बलोदधौ शैवशास्त्रं वदन्तः ॥ २८१॥",
            "a": "22",
            "p": 1
        },
        {
            "i": "221282",
            "n": 282,
            "s": "तान् वैष्णवैरेव शास्त्रैः स भीमो विजित्य पूर्वं वाङ्मये सङ्गरे तु ।\nशास्त्रास्त्रवर्षस्य कुर्वन् प्रतीपं जघ्नेऽखिलान् गदया तेषु वीरान् ॥ २८२॥",
            "a": "22",
            "p": 1
        },
        {
            "i": "221283",
            "n": 283,
            "s": "वातेन कुन्त्यां बलवान् स जातः शूरस्तपस्वी द्विषतां निहन्ता ।\nसत्ये च धर्मे च रतः सदैव पराक्रमे शत्रुभिरप्रधृष्यः ॥ २८३॥",
            "a": "22",
            "p": 1
        },
        {
            "i": "221284",
            "n": 284,
            "s": "तत्रापरांश्चैव बहूनसत्यं निरीश्वरं चाप्रतिष्ठं च लोकम् ।\nसिद्धोऽहमीशोऽहमिति ब्रुवाणान् गुणान् विष्णोः ख्यापयन् वादतोऽजैत् ॥ २८४॥",
            "a": "22",
            "p": 1
        },
        {
            "i": "221285",
            "n": 285,
            "s": "भिन्नं विष्णुमधिकं सर्वतश्च ब्रुवन् प्रवीरान् लक्षमेषां निजघ्ने ।\nते तस्य वीर्यं च बलं च दृष्ट्वा विद्याबलं बाहुबलं तथैव ।\nअशक्नुवन्तः सहिताः समस्ता हतप्रवीराः सहसा निवृत्ताः ॥ २८५॥",
            "a": "22",
            "p": 1
        },
        {
            "i": "221286",
            "n": 286,
            "s": "विक्रम्य तान् गदयाऽसौ निहत्य विद्राप्य सर्वान् नळिनीं प्रविश्य ।\nपीत्वाऽमृताम्भश्च ततोऽम्बुजानि दिव्यानि जग्राह कुरुप्रवीरः ॥ २८६॥",
            "a": "22",
            "p": 1
        },
        {
            "i": "221287",
            "n": 287,
            "s": "अथो कलहशंसीनि निमित्तानि युधिष्ठिरः ।\nदृष्ट्वा कृष्णामपृच्छच्च क्व भीम इति दीनधीः ॥ २८७॥",
            "a": "22",
            "p": 1
        },
        {
            "i": "221288",
            "n": 288,
            "s": "सौगन्धिकार्थं यातं तं श्रुत्वा कृष्णामुखान्नृपः ।\nआरुह्य राक्षसश्रेष्ठान् कृष्णया भ्रातृभिः सह ॥ २८८॥",
            "a": "22",
            "p": 1
        },
        {
            "i": "221289",
            "n": 289,
            "s": "ययौ वृकोदरो यत्र दृष्ट्वा चैनमवस्थितम् ।\nउवाच मैवमित्येनं भीतो गिरिशकोपतः ॥ २८९॥",
            "a": "22",
            "p": 1
        },
        {
            "i": "221290",
            "n": 290,
            "s": "देवेभ्यो मरणाद् भीता राक्षसा वित्तपाज्ञया ।\nतदीयां नळिनीं ते हि रक्षन्त्यस्याऽश्रयो हरः ।\nजानन् वित्तेश्वरो भीममाहात्म्यं न चुकोप ह ॥ २९०॥",
            "a": "22",
            "p": 1
        },
        {
            "i": "221291",
            "n": 291,
            "s": "वसत्सु तत्र पार्थेषु पुनः कतिपयैर्दिनैः ।\nउवाच भीमसेनस्य यशोधर्मादिभिवृद्धये ॥ २९१॥",
            "a": "22",
            "p": 1
        },
        {
            "i": "221292",
            "n": 292,
            "s": "पञ्चवर्णानि पुष्पानि कृष्णा वीक्ष्याऽहृतानि तु ।\nमारुतेन कुबेरस्य गृहान्नृभिरगम्यतः ॥ २९२॥",
            "a": "22",
            "p": 1
        },
        {
            "i": "221293",
            "n": 293,
            "s": "अगम्योऽयं गिरिः सर्वैः कुबेरेणाभिपालितः ।\nअद्य त्वयैव गन्तव्यो विधूयाखिलराक्षसान् ॥ २९३॥",
            "a": "22",
            "p": 1
        },
        {
            "i": "221294",
            "n": 294,
            "s": "इत्युक्त आशु सगदः सधनुः सबाणो भीमो गिरीन्द्रमजितोरुबलो विगाहे ।\nप्राप्तं निशाम्य बलदैवतसूनुमत्र पद्मत्रयं न्यरुणदुद्धतराक्षसानाम् ॥ २९४॥",
            "a": "22",
            "p": 1
        },
        {
            "i": "221295",
            "n": 295,
            "s": "अग्रे निधाय मणिमन्तमजेयमुग्रं शम्भोर्वराद् विविधशस्त्रमहाभिवृष्ट्या ।\nतान् सर्वराक्षसगणान् मणिमत्समेतान् भीमो जघान सपदि प्रवरैः शरौघैः ॥ २९५॥",
            "a": "22",
            "p": 1
        },
        {
            "i": "221296",
            "n": 296,
            "s": "अवध्यांस्तान् क्षणेनैव हत्वा भीमो महाबलः ।\nरणे क्रोधवशान् सर्वानतिष्ठद् गिरिमूर्द्धनि ॥ २९६॥",
            "a": "22",
            "p": 1
        },
        {
            "i": "221297",
            "n": 297,
            "s": "ते हता भीमसेनेन प्रापुरन्धन्धन्तमोऽखिलाः ।\nहताः सौगन्धिकवने मणिमांश्च पुनः कलौ ।\nजातो मिथ्यामतिं सम्यगास्तीर्याऽपुस्तमोऽधिकम् ॥ २९७॥",
            "a": "22",
            "p": 1
        },
        {
            "i": "221298",
            "n": 298,
            "s": "ततो वैश्रवणो राजा महापद्मत्रये हते ।\nराक्षसानामवध्यानां सखाये मणिमत्यपि ।\nआरुरोह रथं दिव्यं योद्धुकामो वृकोदरम् ॥ २९८॥",
            "a": "22",
            "p": 1
        },
        {
            "i": "221299",
            "n": 299,
            "s": "असुरावेशतस्तस्य भीमे क्रोधो महानभूत् ।\nस आजगाम भीमेन योद्धुं वित्तपतिः स्वयम् ॥ २९९॥",
            "a": "22",
            "p": 1
        },
        {
            "i": "221300",
            "n": 300,
            "s": "तस्मिन् काले भीमसेनस्य घोषं श्रुत्वा राजाऽपृच्छदाशु स्म कृष्णाम् ।\nक्व भीम इत्येव तयोदितं च श्रुत्वा जगामऽशु रक्षोऽंससंस्थः ॥ ३००॥",
            "a": "22",
            "p": 1
        },
        {
            "i": "221301",
            "n": 301,
            "s": "सभ्रातृके मुनिभिः कृष्णया च गते राजन्यत्र भीमं कुबेरः ।\nदृष्ट्वाऽसुरावेशतो धर्मजं च किञ्चिन्मुक्तः स्नेहयुक्तस्तथाऽऽस ॥ ३०१॥",
            "a": "22",
            "p": 1
        },
        {
            "i": "221302",
            "n": 302,
            "s": "धृतायुधं भीममीक्ष्यापि किञ्चिद् दैत्यावेशाद् बहु मेने न भीमम् ।\nअगस्त्यशापं चावदत् स्वस्य पूर्वं सखायनाशे कारणं राजराजः ॥ ३०२॥",
            "a": "22",
            "p": 1
        },
        {
            "i": "221303",
            "n": 303,
            "s": "दैत्यावेशादुज्झितः शान्तभावो ददौ निजं स्थानमेषां सुतुष्टः ।\nआवासार्थं तेऽवसंस्तत्र पार्थास्तथाऽन्येषां दैवतानां गृहेषु ॥ ३०३॥",
            "a": "22",
            "p": 1
        },
        {
            "i": "221304",
            "n": 304,
            "s": "तत्रैव तेषां वसतां महात्मनामानन्दिनामब्दचतुष्टये गते ।\nपञ्चाब्दमध्याप्य महान्ति चास्त्राणीन्द्रो गुर्वर्थं फल्गुनेनार्थितोऽभूत् ॥ ३०४॥",
            "a": "22",
            "p": 1
        },
        {
            "i": "221305",
            "n": 305,
            "s": "वधं वव्रे स्वशत्रूणामिन्द्रः पार्थात् स्वरूपतः ।\nनिवातकवचाख्यानां येषां ब्रह्मा ददौ वरम् ।\nअवध्यत्वं सुरैर्दैत्यैर्गन्धर्वैः पक्षिराक्षसैः ॥ ३०५॥",
            "a": "22",
            "p": 1
        },
        {
            "i": "221306",
            "n": 306,
            "s": "पुनरिन्द्रेणार्थितोऽदाज्जहीमान् नरदेहवान् ।\nइति तेनार्जुनं शक्रः स्वात्मानं नरदेहगम् ।\nजगाद तान् जहीत्येव किरीटं स्वं निबद्ध्य च ॥ ३०६॥",
            "a": "22",
            "p": 1
        },
        {
            "i": "221307",
            "n": 307,
            "s": "ऐन्द्रं स्यन्दनमारुह्य पार्थो मातलिसंयुतः ।\nगाण्डीवं धनुरादाय ययौ हन्तुं महासुरान् ॥ ३०७॥",
            "a": "22",
            "p": 1
        },
        {
            "i": "221308",
            "n": 308,
            "s": "शङ्खं ददुस्तस्य देवा देवदत्तः स शङ्खराट् ।\nनादयन् शङ्खघोषेण धनुर्विष्फरयन् महत् ॥ ३०८॥",
            "a": "22",
            "p": 1
        },
        {
            "i": "221309",
            "n": 309,
            "s": "दधानः कुण्डले दिव्ये शक्रदत्ते सुभास्वरे ।\nआससाद पुरं दिव्यं दैत्यानामिन्द्रनन्दनः ॥ ३०९॥",
            "a": "22",
            "p": 1
        },
        {
            "i": "221310",
            "n": 310,
            "s": "तस्य शङ्खध्वनिं श्रुत्वा गाण्डीवस्य च निस्स्वनम् ।\nअभिसस्रुर्महावीर्या निवातकवचासुराः ॥ ३१०॥",
            "a": "22",
            "p": 1
        },
        {
            "i": "221311",
            "n": 311,
            "s": "तिस्रः कोट्यो दानवानां स्वयम्भुवरगर्विताः ।\nनानायुधै रणे पार्थमभ्यवर्षन् सुसंहताः ॥ ३११॥",
            "a": "22",
            "p": 1
        },
        {
            "i": "221312",
            "n": 312,
            "s": "तेषां स शस्त्राणि किरीटमाली निवार्य गाण्डीवधनुःप्रमुक्तैः ।\nशरैः शिरांसि प्रचकर्त वीरो महास्त्रशिक्षाबलसम्प्रयुक्तैः ॥ ३१२॥",
            "a": "22",
            "p": 1
        },
        {
            "i": "221313",
            "n": 313,
            "s": "सर्वे हतास्तेन महारथेन ते दानवाः सोऽपि ययौ तथाऽन्यान् ।\nपौलोमकालेयगणाभिधानान् षष्टिं सहस्राणि महारथानाम् ॥ ३१३॥",
            "a": "22",
            "p": 1
        },
        {
            "i": "221314",
            "n": 314,
            "s": "तानस्त्रशस्त्राण्यभिवर्षमाणान् धनञ्जयः पाशुपतास्त्रतो द्राक् ।\nदग्ध्वा ययौ पुनरेवेन्द्रसद्म तं सस्वजे प्रीतियुक्तश्च शक्रः ॥ ३१४॥",
            "a": "22",
            "p": 1
        },
        {
            "i": "221315",
            "n": 315,
            "s": "ययुरन्धं तमस्तेऽपि सर्वदेवद्विषोऽसुराः ।\nअथानुज्ञाप्य पितरं रथेनैन्द्रेण भास्वता ।\nसोदर्याणां सकाशं स ययौ वज्रधरात्मजः ॥ ३१५॥",
            "a": "22",
            "p": 1
        },
        {
            "i": "221316",
            "n": 316,
            "s": "आयान्तमीक्ष्य बीभत्सुं मुमुदुर्भ्रातरोऽधिकम् ।\nऊषुश्च चतुरोऽब्दांस्ते पुनर्मेरौ प्रमोदिनः ॥ ३१६॥",
            "a": "22",
            "p": 1
        },
        {
            "i": "221317",
            "n": 317,
            "s": "कथाभिर्वासुदेवस्य ध्यानेनाभ्यर्चनेन च ।\nययौ कालः सुखेनैव तेषां विष्णुरतात्मनाम् ॥ ३१७॥",
            "a": "22",
            "p": 1
        },
        {
            "i": "221318",
            "n": 318,
            "s": "नैव शत्रूननुत्साद्य नानादाय महद् यशः ।\nनाकृत्वा वासुदेवाज्ञां राज्ञां मुख्यगतिर्भवेत् ॥ ३१८॥",
            "a": "22",
            "p": 1
        },
        {
            "i": "221319",
            "n": 319,
            "s": "तदन्येषां तु वर्णानां क्षमा बाह्येषु शत्रुषु ।\nप्रायो धर्म इति प्रोक्तो हरेराज्ञाऽखिलस्य च ॥ ३१९॥",
            "a": "22",
            "p": 1
        },
        {
            "i": "221320",
            "n": 320,
            "s": "इति भीमवचः श्रुत्वा ससोदर्यो युधिष्ठिरः ।\nराक्षसस्कन्धमारूढः कृष्णया चाऽययौ पुनः ॥ ३२०॥",
            "a": "22",
            "p": 1
        },
        {
            "i": "221321",
            "n": 321,
            "s": "पादेषु तेषु निवसत्सु हिमाचलस्य याम्याश्रितेषु पवमानसुतः कदाचित् ।\nधन्वी मृगाननुचरन् सहसाऽऽससाद हाऽयोः सुतं नहुषमाजगरोरुरूपम् ॥ ३२१॥",
            "a": "22",
            "p": 1
        },
        {
            "i": "221322",
            "n": 322,
            "s": "पूर्वं हि वृत्रवधतोऽम्बुजनाळतन्तुसंस्थे शचीप्रणयिनि प्रविचिन्त्य देवाः ।\nचक्रुस्त्रिलोकपतिमायुसुतं वरं च दत्वाऽक्षिगोचरतपोऽस्य बलं च सर्वम् ॥ ३२२॥",
            "a": "22",
            "p": 1
        },
        {
            "i": "221323",
            "n": 323,
            "s": "स सर्वसुरविप्रेन्द्रतपश्च बलमक्षयम् ।\nअवाप्य ववृधे नित्यं दर्पादैच्छच्छचीमपि ॥ ३२३॥",
            "a": "22",
            "p": 1
        },
        {
            "i": "221324",
            "n": 324,
            "s": "स इन्द्रवचनाच्छच्या महर्षिगणवाहने ।\nनियुक्तो वञ्चनायैव वाहयामास तानृषीन् ॥ ३२४॥",
            "a": "22",
            "p": 1
        },
        {
            "i": "221325",
            "n": 325,
            "s": "स शचीप्रतिषेधार्थमगस्त्येन महात्मना ।\nवेदप्रामाण्यविषये पृष्टो नेत्याह मूढधीः ।\nप्रमाणमिति तेनोक्तः शिरस्येनं पदाऽहनत् ॥ ३२५॥",
            "a": "22",
            "p": 1
        },
        {
            "i": "221326",
            "n": 326,
            "s": "तदा भृगुं तस्य जटासु लीनं कदाऽपि तस्याक्षिपथं न यातम् ।\nआविश्य कञ्जप्रभवः शशाप व्रजाऽशु पापाजगरत्वमेव ॥ ३२६॥",
            "a": "22",
            "p": 1
        },
        {
            "i": "221327",
            "n": 327,
            "s": "षष्ठे काले यस्त्वयाऽसादितः स्यात् स ते वशं यातु बलाधिकोऽपि ।\nयदा गृहीतं पुरुषं निहन्तुं न शक्ष्यसे यदि स त्वद्गृहीतः ।\nशक्तोऽपि नाऽत्मानमभिप्रमोचयेत् तदाऽस्य स्यात् त्वत्तपोऽग्र्यं बलं च ॥ ३२७॥",
            "a": "22",
            "p": 1
        },
        {
            "i": "221328",
            "n": 328,
            "s": "सर्वदेवमुनीनां यत् तपस्त्वां समुपाश्रितम् ।\nतच्च सर्वं तमेवैति नात्र कार्या विचारणा ॥ ३२८॥",
            "a": "22",
            "p": 1
        },
        {
            "i": "221329",
            "n": 329,
            "s": "यदा प्रश्नांस्त्वदीयांश्च कश्चित् परिहरिष्यति ।\nतदा गन्ताऽसि च दिवं विसृज्याऽजगरं तनुम् ।\nस्मृतिश्च मत्प्रसादेन सर्वदा ते भविष्यति ॥ ३२९॥",
            "a": "22",
            "p": 1
        },
        {
            "i": "221330",
            "n": 330,
            "s": "भृगुदेहगतेनैवं शप्तः कमलयोनिना ।\nपपाताजगरो भूत्वा नहुषः क्षणमात्रतः ॥ ३३०॥",
            "a": "22",
            "p": 1
        },
        {
            "i": "221331",
            "n": 331,
            "s": "इन्द्रोऽप्यवाप स्वं स्थानमिष्ट्वा विष्णुं विपापकः ।\nधर्मवृद्ध्यर्थमेवैतत् पापमासीच्छचीपतेः ॥ ३३१॥",
            "a": "22",
            "p": 1
        },
        {
            "i": "221332",
            "n": 332,
            "s": "नहि लोकावनं पापं त्रैलोक्येशस्य वज्रिणः ।\nवृत्रं हत्वा महानासेत्यादि वेदपदं च यत् ॥ ३३२॥",
            "a": "22",
            "p": 1
        },
        {
            "i": "221333",
            "n": 333,
            "s": "क्वचित् पापं च पुण्यानां वृद्धये भवति स्फुटम् ।\nवृत्रहत्या यथेन्द्रस्य जाता धर्मस्य वृद्धये ॥ ३३३॥",
            "a": "22",
            "p": 1
        },
        {
            "i": "221334",
            "n": 334,
            "s": "देवानां वा मुनीनां वा भवेदेवं नवै नृणाम् ।\nपापं यत् पुण्यमेवैतदसुराणां विलोमतः ।\nएवं स्कान्दे हि वचनं न पापं तच्छचीपतेः ॥ ३३४॥",
            "a": "22",
            "p": 1
        },
        {
            "i": "221335",
            "n": 335,
            "s": "नान्यस्य पदमाप्स्यन्ति तद् देवानां व्रतं परम् ।\nतस्मात् ते नहुषं शक्रपदे निदधुरीश्वराः ॥ ३३५॥",
            "a": "22",
            "p": 1
        },
        {
            "i": "221336",
            "n": 336,
            "s": "तस्मिन्नेवं निपतिते ब्रह्मणः शापकारणात् ।\nअष्टाविंशतिमे प्राप युगे भीमस्तमुल्बणम् ।\nजानन्नेव तदीयं तत् तप आदातुमीप्सया ॥ ३३६॥",
            "a": "22",
            "p": 1
        },
        {
            "i": "221337",
            "n": 337,
            "s": "यत्तत् सुराणां सर्वेषां मुनीनां च तपः स्थितम् ।\nतद् गृहीतुं वशगवदिच्छयैवाऽस मारुतिः ॥ ३३७॥",
            "a": "22",
            "p": 1
        },
        {
            "i": "221338",
            "n": 338,
            "s": "देवानां हि नृजातानामल्पं व्यक्तं भवेद् बलम् ।\nइच्छया व्यक्ततां याति वायोरन्येषु तच्च न ॥ ३३८॥",
            "a": "22",
            "p": 1
        },
        {
            "i": "221339",
            "n": 339,
            "s": "नित्यव्यक्ता गुणा विष्णोरिति शास्त्रस्य निर्णयः ।\nएवमन्येऽपि हि गुणा मानुषादिषु जन्मसु ॥ ३३९॥",
            "a": "22",
            "p": 1
        },
        {
            "i": "221340",
            "n": 340,
            "s": "देवानां मानुषादौ तु शक्येऽप्यव्यक्तताकृतेः ।\nधर्मवृद्धिर्भवेत् तेषां प्रीतो भवति केशवः ॥ ३४०॥",
            "a": "22",
            "p": 1
        },
        {
            "i": "221341",
            "n": 341,
            "s": "तन्मानुषे बले तस्य वराद् वारितवत् स्थिते ।\nदैवं बलं न शक्तोऽपि व्यक्तं चक्रे न मारुतिः ॥ ३४१॥",
            "a": "22",
            "p": 1
        },
        {
            "i": "221342",
            "n": 342,
            "s": "आत्ममोक्षाय न प्रश्नान् व्याजहार स चाभिभूः ।\nविद्योपजीवनं धर्मो विप्राणामपि नो यतः ॥ ३४२॥",
            "a": "22",
            "p": 1
        },
        {
            "i": "221343",
            "n": 343,
            "s": "किमुत क्षत्रियस्येति जानन्नपि वृकोदरः ।\nतत्प्रश्नपरिहारेण नाऽत्ममोक्षं समैच्छत ॥ ३४३॥",
            "a": "22",
            "p": 1
        },
        {
            "i": "221344",
            "n": 344,
            "s": "अयतन्तमपि ह्येनं चालनायापि नाशकत् ।\nपूर्णोऽपि सर्वलोकानां बलेन नहुषस्तदा ।\nवेष्टयित्वैव तं भीमं स्थितोऽसौ नाशकत् परम् ॥ ३४४॥",
            "a": "22",
            "p": 1
        },
        {
            "i": "221345",
            "n": 345,
            "s": "भ्रातृमात्रादिषु स्नेहात् क्षिप्रमात्मविमोक्षणम् ।\nइच्छन्नपि न मोक्षाय यत्नं चक्रे वृकोदरः ।\nसर्ववेदमुनीन्द्राणां तप आदातुमत्रगम् ॥ ३४५॥",
            "a": "22",
            "p": 1
        },
        {
            "i": "221346",
            "n": 346,
            "s": "भ्रात्रादिषु स्नेहवशान्न स्थातव्यमिहेत्यपि ।\nमन्वानः कालतो भङ्गं स्वयमेवैष यास्यति ।\nआज्ञया वासुदेवस्य दार्ढ्याद् देहस्य मे तथा ॥ ३४६॥",
            "a": "22",
            "p": 1
        },
        {
            "i": "221347",
            "n": 347,
            "s": "स्रस्ताङ्गे पतिते सर्पे यास्यामीति विचिन्तयन् ।\nतस्थौ भीमो हरिं ध्यायन् स्वभावान्न तदिच्छया ॥ ३४७॥",
            "a": "22",
            "p": 1
        },
        {
            "i": "221348",
            "n": 348,
            "s": "तदैव ब्रह्मवचनात् पूर्वोक्तात् केशवाज्ञया ।\nबलं तपश्च सर्वस्य तत्स्थमायाद् वृकोदरम् ॥ ३४८॥",
            "a": "22",
            "p": 1
        },
        {
            "i": "221349",
            "n": 349,
            "s": "पूरिते नहुषस्थेन तपसा च बलेन च ।\nभीमे स नहुषोऽथाऽसीत् स्रस्तभोगः शनैःशनैः ॥ ३४९॥",
            "a": "22",
            "p": 1
        },
        {
            "i": "221350",
            "n": 350,
            "s": "गते भीमे निमित्तानि दृष्ट्वा राजा युधिष्ठिरः ।\nपप्रच्छ क्व गतो भीम इति कृष्णां चलन्मनाः ॥ ३५०॥",
            "a": "22",
            "p": 1
        },
        {
            "i": "221351",
            "n": 351,
            "s": "यातं मृगार्थं स निशम्य तस्यास्तदूरुवेगात् पतितान् नगेन्द्रान् ।\nदृष्ट्वा पथा तेन ययौ स तत्र दृष्ट्वा च सर्पावृतमन्वपृच्छत् ॥ ३५१॥",
            "a": "22",
            "p": 1
        },
        {
            "i": "221352",
            "n": 352,
            "s": "स कारणं नहुषात् सर्वमेव शुश्राव तत्प्रश्नमशेषतश्च ।\nभ्रातृस्नेहाद् व्याकरोद् धर्मसूनुस्तदैव सोऽप्यारुहत् स्वर्गलोकम् ॥ ३५२॥",
            "a": "22",
            "p": 1
        },
        {
            "i": "221353",
            "n": 353,
            "s": "दिव्याम्बरे कुण्डलिनि स्वपूर्वे गते विमानेन स धर्मराजः ।\nभीमश्चाऽयात् स्वाश्रमायैव सर्वं युधिष्ठिरः कथयामास तत्र ॥ ३५३॥",
            "a": "22",
            "p": 1
        },
        {
            "i": "221354",
            "n": 354,
            "s": "श्रुत्वा कृष्णा भ्रातरश्चास्य सर्वे सर्वे मुनीन्द्रा भीमसेनेऽतिभक्ताः ।\nव्रीळां ययुर्भीमसेनग्रहेण तथाऽब्रुवन् स्नेहतो भीमसेनम् ॥ ३५४॥",
            "a": "22",
            "p": 1
        },
        {
            "i": "221355",
            "n": 355,
            "s": "नैतादृशं साहसं तेऽनुरूपं शक्तोऽपि यत् स्वात्मनो मोक्षणाय ।\nनैवाऽचरो यत्नमतो निजानां महद् दुःखं हृदये प्रार्पयस्त्वम् ॥ ३५५॥",
            "a": "22",
            "p": 1
        },
        {
            "i": "221356",
            "n": 356,
            "s": "मैवं पुनः कार्यमिति ब्रुवन्तः समाश्लिषन् सर्व एवैत्य भीमम् ।\nततोऽहोभिः कैश्चिदापुः कुरूणां राष्ट्रं पार्था मुनिमुख्यैः समेताः ॥ ३५६॥",
            "a": "22",
            "p": 1
        },
        {
            "i": "221357",
            "n": 357,
            "s": "ततोऽमितौजाभगवानुपागमन्नारायणः सत्यभामासहायः ।\nसम्पूजितः पाण्डवैस्तैः समेतश्चक्रेऽथ सौहार्दनिमित्तसत्कथाः ॥ ३५७॥",
            "a": "22",
            "p": 1
        },
        {
            "i": "221358",
            "n": 358,
            "s": "कृष्णा च सत्या च परस्परं मुदा सम्भाषणं चक्रतुर्योषिदग्र्ये ।\nपरीक्षन्त्या सत्यया सर्ववेत्त्र्या निर्दोषया चोदिता प्राह कृष्णा ॥ ३५८॥",
            "a": "22",
            "p": 1
        },
        {
            "i": "221359",
            "n": 359,
            "s": "स्त्रीधर्मानखिलांस्तत्र सत्यां निर्दोषसंविदम् ।\nज्ञात्वाऽपि कृष्णा प्रोवाच लोकशिक्षार्थमेव तु ॥ ३५९॥",
            "a": "22",
            "p": 1
        },
        {
            "i": "221360",
            "n": 360,
            "s": "क्रीडार्थमेव वचनं ज्ञात्वा सत्यासमीरितम् ।\nतस्यानुसारवाक्यानि तत्प्रीत्या एव साऽब्रवीत् ॥ ३६०॥",
            "a": "22",
            "p": 1
        },
        {
            "i": "221361",
            "n": 361,
            "s": "ततः कतिपयाहानि निरुष्यात्र जनार्दनः ।\nययौ सभार्यः स्वपुरीं पाण्डवाननुमान्य च ॥ ३६१॥",
            "a": "22",
            "p": 1
        },
        {
            "i": "221362",
            "n": 362,
            "s": "ततः कदाचिन्मृगयां गतेषु पार्थेषु राजा सैन्धव आससाद ।\nसकोटिकाश्यः सबलश्च तेषां वराश्रमं सोऽत्र ददर्श कृष्णाम् ॥ ३६२॥",
            "a": "22",
            "p": 1
        },
        {
            "i": "221363",
            "n": 363,
            "s": "ब्रजन् विवाहार्थमसौ निशाम्य कृष्णां कोटिं प्रेषयित्वैव काश्यम् ।\nआयाहि मामित्यवदत् सुपापस्तया निरस्तो जगृहे करे च ॥ ३६३॥",
            "a": "22",
            "p": 1
        },
        {
            "i": "221364",
            "n": 364,
            "s": "तया धुतो निपपाताऽशु भूमौ पुनश्च सज्जोऽभ्यपतद् विलज्जः ।\nततोऽसहायत्वत एव कृष्णा धौम्यायोक्त्वा साग्निरन्वेहि मेति ।\nसमारुहत् सैन्धवस्यैव यानं सुखं न यासीति तमीरयित्वा ॥ ३६४॥",
            "a": "22",
            "p": 1
        },
        {
            "i": "221365",
            "n": 365,
            "s": "तदा निमित्तानि निशाम्य पार्थाः समाययुस्त्वरयैवाऽश्रमाय ।\nश्रुत्वा दासीवचनात् सर्वमेव चक्रुः क्षिप्रं सैन्धवस्यानुयानम् ॥ ३६५॥",
            "a": "22",
            "p": 1
        },
        {
            "i": "221366",
            "n": 366,
            "s": "आक्रोशमानं भीमसेनेति धौम्यं दृष्ट्वा तस्याग्रे सैन्धवं चातिपापम् ।\nचक्रुर्नादान् सिंहवत् पाण्डुपुत्रा दृष्ट्वा कृष्णा चावतरद् रथात् तदा ।\nधौम्येन सार्द्धं सा ययौ चाऽश्रमाय सैन्यं पार्थास्तत्र निजघ्नुरोजसा ॥ ३६६॥",
            "a": "22",
            "p": 1
        },
        {
            "i": "221367",
            "n": 367,
            "s": "अग्रे कृष्णां योऽवदत् सिन्धुराजं याहीति तं कोटिकाश्यं सुपापम् ।\nछित्वा शिरो मृत्यवे भीमसेनो निवेदयामास तमः स चागात् ॥ ३६७॥",
            "a": "22",
            "p": 1
        },
        {
            "i": "221368",
            "n": 368,
            "s": "हत्वा सेनामखिलां सैन्धवस्य भीमार्जुनौ सयमं धर्मराजम् ।\nविसृज्य धावन्तमथानुजग्मतुर्जयद्रथं विरथं फल्गुनोऽकः ॥ ३६८॥",
            "a": "22",
            "p": 1
        },
        {
            "i": "221369",
            "n": 369,
            "s": "पद्भ्यां धावन्तं भीमसेनो निगृह्य दत्वा प्रहारांश्च भृशं तमार्तम् ।\nआदायाधाद् द्रौपदीपादयोश्च तं मोचयामास च धर्मसूनुः ॥ ३६९॥",
            "a": "22",
            "p": 1
        },
        {
            "i": "221370",
            "n": 370,
            "s": "दासो द्रौपद्या अहमित्येव वाक्ये तेनैवोक्ते भीमसेनोऽप्यमुञ्चत् ।\nस ब्रीळितोऽवाग्वदनो ययौ वनं पार्थाश्च तत्रोषुरतिप्रमोदिनः ॥ ३७०॥",
            "a": "22",
            "p": 1
        },
        {
            "i": "221371",
            "n": 371,
            "s": "मार्कण्डेयस्तदाऽऽगत्य तेषामकथयत् कथाः ।\nबह्व्यश्चैव विचित्राश्च भाषात्रयसमन्विताः ॥ ३७१॥",
            "a": "22",
            "p": 1
        },
        {
            "i": "221372",
            "n": 372,
            "s": "लोकदर्शनमाश्रित्य देवाश्च मुनयस्तथा ।\nब्रूयुः कथास्तत्र शिक्षा ग्राह्या नार्थाः कथञ्चन ॥ ३७२॥",
            "a": "22",
            "p": 1
        },
        {
            "i": "221373",
            "n": 373,
            "s": "अर्थः समाधिभाषासु ग्राह्यः सर्वोऽप्यसंशयम् ।\nपरदर्शनभाषासु ज्ञेयं तद्दर्शनं तथा ॥ ३७३॥",
            "a": "22",
            "p": 1
        },
        {
            "i": "221374",
            "n": 374,
            "s": "ग्राह्यो नार्थो वैदिकं तु दर्शनं ग्राह्यमेव च ।\nअन्यार्थो गुह्यभाषासु ग्राह्य एवं विनिर्णयः ॥ ३७४॥",
            "a": "22",
            "p": 1
        },
        {
            "i": "221375",
            "n": 375,
            "s": "जयद्रथस्तु भीमेन तदा पञ्चशिखीकृतः ।\nतपसा शिवमारध्य वव्रे पाण्डवरोधनम् ।\nऋतेऽर्जुनादर्जुनस्य तुष्टो हि तपसा शिवः ॥ ३७५॥",
            "a": "22",
            "p": 1
        },
        {
            "i": "221376",
            "n": 376,
            "s": "वने वसत्स्वेव च पाण्डवेषु चक्रे यज्ञं पौण्डरीकाख्यमेव ।\nसंस्पर्धया राजसूयस्य राजा दुर्योधनो नाप्यसौ तत्कलार्हः ॥ ३७६॥",
            "a": "22",
            "p": 1
        },
        {
            "i": "221377",
            "n": 377,
            "s": "दुर्योधनस्याऽज्ञया पाण्डवानां दुःशासनः प्रेषयामास तत्रः ।\nआगच्छतेत्यवमानाय तं तु भीमोऽवादीद् रणयज्ञं स्वगम्यम् ॥ ३७७॥",
            "a": "22",
            "p": 1
        },
        {
            "i": "221378",
            "n": 378,
            "s": "ततो दिनैः कैश्चन धार्तराष्ट्राः सकर्णगान्धारनृपाः कुमन्त्रतः ।\nसभार्यकाः पाण्डवान् द्रौपदीं च महैश्वर्यं दर्शयित्वाऽवमन्तुम् ॥ ३७८॥",
            "a": "22",
            "p": 1
        },
        {
            "i": "221379",
            "n": 379,
            "s": "ते स्यन्दनैः काञ्चनरत्नचित्रैर्महागजैस्तुरगैः पत्तिभिश्च ।\nस्वलङ्कृताश्चित्रमाल्याम्बराश्च विनिर्ययुर्द्वैतवनाय शीघ्रम् ॥ ३७९॥",
            "a": "22",
            "p": 1
        },
        {
            "i": "221380",
            "n": 380,
            "s": "गवां दृष्टिच्छद्मना निर्गतांस्तान् ज्ञात्वा शक्रस्तेजसो भङ्गकामः ।\nतत्सामर्थ्यं वरमस्मै प्रदाय तद्बन्धनायादिशच्चित्रसेनम् ॥ ३८०॥",
            "a": "22",
            "p": 1
        },
        {
            "i": "221381",
            "n": 381,
            "s": "स षष्टिसाहस्रककोटियूथपैर्गन्धर्वमुख्यैः संवृतोऽगात् सरस्तत् ।\nयस्मिन् स्नातुं वाञ्छति धार्तराष्ट्रस्तदाज्ञया पुरुषास्तानथोचुः ॥ ३८१॥",
            "a": "22",
            "p": 1
        },
        {
            "i": "221382",
            "n": 382,
            "s": "स्नातुं समायास्यति धार्तराष्ट्रो राजेश्वरो निस्सरध्वं तदस्मात् ।\nतीर्थादाज्ञां धारयन्तश्च तस्येत्युक्ता गन्धर्वा जहसुस्तानथोच्चैः ॥ ३८२॥",
            "a": "22",
            "p": 1
        },
        {
            "i": "221383",
            "n": 383,
            "s": "ऊचुर्वयं मानयामस्तदाज्ञां त्रिलोकानां यः पतिः शक्रदेवः ।\nन मानुषाणामपि चक्रवर्तिनां किम्वल्पसारस्य सुयोधनस्य ॥ ३८३॥",
            "a": "22",
            "p": 1
        },
        {
            "i": "221384",
            "n": 384,
            "s": "इतीरिते कुपितो धार्तराष्ट्रो जघान गन्धर्ववराञ्छरौघैः ।\nजघ्नुः सकर्णा अपि तस्य सोदरा जघ्नुश्च ते धार्तराष्ट्रस्य सेनाम् ॥ ३८४॥",
            "a": "22",
            "p": 1
        },
        {
            "i": "221385",
            "n": 385,
            "s": "मुहूर्तमासीत् सममेव युद्धं तेषां तदा धार्तराष्ट्रस्य चैव ।\nपुरां भिन्दोर्वरतो मायया च गन्धर्ववीरा ववृधुस्ततः स्म ॥ ३८५॥",
            "a": "22",
            "p": 1
        },
        {
            "i": "221386",
            "n": 386,
            "s": "तेजोभङ्गं तत्र सुयोधनस्य पार्थार्थमत्र प्रविधातुमेव च ।\nबलं ददावब्जजः केशवश्च गन्धर्वाणां तेऽभ्ययुर्धार्तराष्ट्रान् ॥ ३८६॥",
            "a": "22",
            "p": 1
        },
        {
            "i": "221387",
            "n": 387,
            "s": "स चित्रसेनः प्रथमं कर्णमेव युयोध पार्थस्पर्धया तेन युद्ध्यन् ।\nकर्णो नाशक्नोद् वचनाद् भार्गवस्य रामस्य नित्यामितषड्गुणस्य ॥ ३८७॥",
            "a": "22",
            "p": 1
        },
        {
            "i": "221388",
            "n": 388,
            "s": "स भग्नयानश्च विकर्णयानमास्थाय तस्यैव नियम्य वाजिनः ।\nपराद्रवत् तेन सहैव शीघ्रं दुर्योधनश्चित्रसेनं युयोध ॥ ३८८॥",
            "a": "22",
            "p": 1
        },
        {
            "i": "221389",
            "n": 389,
            "s": "मुहूर्तमेनेन समं स युद्ध्यन्नन्यैर्गन्धर्वैर्बहुभिर्माययैव ।\nभग्ने रथे भूमितळे स्थितः सन् गृहीत आसीच्चित्रसेनेन सङ्खे ॥ ३८९॥",
            "a": "22",
            "p": 1
        },
        {
            "i": "221390",
            "n": 390,
            "s": "महाबलो धार्तराष्ट्रोऽपि शक्रवराद् विष्णोराज्ञया चाभिवृद्धे ।\nस चित्रसेनेन धृतस्तदाऽऽसीद् बद्धः पाशैर्वैद्युतैरिन्द्रदत्तैः ॥ ३९०॥",
            "a": "22",
            "p": 1
        },
        {
            "i": "221391",
            "n": 391,
            "s": "तस्यानुजाः शकुनी राजभार्याः सर्वे बद्धाः शक्रभृत्यैः प्रणीताः ।\nआदाय तानम्बरं सम्प्रयातेष्वरूरुवन् पाण्डवान् मन्त्रिणोऽस्य ॥ ३९१॥",
            "a": "22",
            "p": 1
        },
        {
            "i": "221392",
            "n": 392,
            "s": "समीपमागत्य पृथासुतानां परिभूतं वः कुलं शक्रभृत्यैः ।\nधृतः सभार्यः सानुजो धार्तराष्ट्रस्तं मोचयध्वं भ्रातरं भारताग्र्याः ॥ ३९२॥",
            "a": "22",
            "p": 1
        },
        {
            "i": "221393",
            "n": 393,
            "s": "इत्युक्त ऊचे भीमसेनोऽग्रजं स्वं जाने राजन् यादृशोऽयं विमर्दः ।\nऐश्वर्यं स्वं दर्शयन् न समागाद् दुर्योधनस्तेजसो भङ्गमिच्छन् ॥ ३९३॥",
            "a": "22",
            "p": 1
        },
        {
            "i": "221394",
            "n": 394,
            "s": "विज्ञाय तेषां मन्त्रितं वज्रबाहुरेतच्चक्रे नात्र नः कार्यहानिः ।\nदिव्यं ज्ञानं स्वात्मनो दर्शयन् स एतावदुक्त्वा विरराम भीमः ॥ ३९४॥",
            "a": "22",
            "p": 1
        },
        {
            "i": "221395",
            "n": 395,
            "s": "एकाहयज्ञे दीक्षितेनैव राज्ञा सम्प्रेषितो भीमसेनोऽर्जुनश्च ।\nसमाद्रेयो चित्रसेनं रणे तौ विजित्य दुर्योधनमाश्वमुञ्चताम् ॥ ३९५॥",
            "a": "22",
            "p": 1
        },
        {
            "i": "221396",
            "n": 396,
            "s": "स चित्रसेनो वासवोक्तं च सर्वं कुमन्त्रितं धार्तराष्ट्रस्य चाऽह ।\nपार्थस्य भीमस्य च तन्निशम्य सुब्रीळितो धृतराष्ट्रात्मजोऽभूत् ॥ ३९६॥",
            "a": "22",
            "p": 1
        },
        {
            "i": "221397",
            "n": 397,
            "s": "समाप्य यज्ञं च ततोऽभियातं सर्वे प्रापुर्धर्मराजं स चाऽशु ।\nसम्पूज्य तूत्सृज्य च चित्रसेनमूचे गान्धारे न पुनः कार्यमीदृक् ॥ ३९७॥",
            "a": "22",
            "p": 1
        },
        {
            "i": "221398",
            "n": 398,
            "s": "स पाण्डवैर्मोचितः सानुजश्च सभार्यकः किञ्चिदतोऽपगम्य ।\nसम्मेळनायोपविष्टश्च तत्र सुब्रीळितः सूतपुत्रं ददर्श ॥ ३९८॥",
            "a": "22",
            "p": 1
        },
        {
            "i": "221399",
            "n": 399,
            "s": "स चाऽह दिष्ट्या जयसि राजन्निति सुयोधनम् ।\nब्रीळितो नेति तं चोक्त्वा यथावृत्तं सुयोधनः ।\nउक्त्वा प्रायोपवेशं च चक्रे तत्र सुदुःखितः ॥ ३९९॥",
            "a": "22",
            "p": 1
        },
        {
            "i": "221400",
            "n": 400,
            "s": "कर्णदुःशासनाभ्यां च सौबलेन च देविना ।\nअन्यैश्च याच्यमानोऽपि नैवोत्तस्थौ सुयोधनः ॥ ४००॥",
            "a": "22",
            "p": 1
        },
        {
            "i": "221401",
            "n": 401,
            "s": "ततो निशायां प्राप्तायां स्वपक्षे प्रविषीदति ।\nमन्त्रयित्वाऽसुरैः कृत्या निर्मिता होमकर्मणा ॥ ४०१॥",
            "a": "22",
            "p": 1
        },
        {
            "i": "221402",
            "n": 402,
            "s": "शुक्रेणोत्पादिता कृत्या सा प्रसुप्तेषु मन्त्रिषु ।\nधार्तराष्ट्रं समादाय ययौ पाताळमाशु च ।\nअथ सम्बोधयामासुर्दैत्या दुर्योधनं नृपम् ॥ ४०२॥",
            "a": "22",
            "p": 1
        },
        {
            "i": "221403",
            "n": 403,
            "s": "त्वं दिव्यः पुरुषो वीरः सृष्टोऽस्माभिः प्रतोषितात् ।\nतपसा शङ्कराद् वज्रकायोऽवध्यश्च सर्वदा ।\nअस्माकं पक्षभूतस्त्वं देवानां चैव पाण्डवाः ॥ ४०३॥",
            "a": "22",
            "p": 1
        },
        {
            "i": "221404",
            "n": 404,
            "s": "इदानीं सर्वदेवानां वरात् त्वं विजितो रणे ।\nवयं तथा करिष्यामो यथा जेष्यसि पाण्डवान् ॥ ४०४॥",
            "a": "22",
            "p": 1
        },
        {
            "i": "221405",
            "n": 405,
            "s": "कृष्णेन निहतश्चैव नरकः कर्ण आस्थितः ।\nस च कृष्णार्जुनाभावं करिष्यति न संशयः ॥ ४०५॥",
            "a": "22",
            "p": 1
        },
        {
            "i": "221406",
            "n": 406,
            "s": "भीष्मादींश्च वयं सर्वानाविशाम जयाय ते ।\nतपसा वर्द्धयिष्यामस्त्वां कर्णादींश्च सर्वशः ॥ ४०६॥",
            "a": "22",
            "p": 1
        },
        {
            "i": "221407",
            "n": 407,
            "s": "तस्माद् गत्वा पालयस्व राज्यं राजन्नपेतभीः ।\nइदं कस्यापि नाऽख्येयं सुगुप्तं भूतिवर्द्धनम् ॥ ४०७॥",
            "a": "22",
            "p": 1
        },
        {
            "i": "221408",
            "n": 408,
            "s": "इत्युक्त्वा कृत्यया भूयः स्वस्थाने स्थापितो नृपः ।\nउमया निर्मितात्मार्द्धमुत्तरं हरनिर्मितम् ।\nज्ञात्वैवावध्यतां चैव राज्ये बुद्धिं चकार सः ॥ ४०८॥",
            "a": "22",
            "p": 1
        },
        {
            "i": "221409",
            "n": 409,
            "s": "नोवाच कस्यचित् तेषु स्वानुभूतं सुयोधनः ।\nप्रभातायां तु शर्वर्यां पुनः कर्णो वचोऽब्रवीत् ॥ ४०९॥",
            "a": "22",
            "p": 1
        },
        {
            "i": "221410",
            "n": 410,
            "s": "भृत्यैस्तवैव पार्थैर्यन्मोचितोऽसि परन्तप ।\nतेन मान्योऽधिकं लोके यद् भृत्या एव तादृशाः ।\nकिमु त्वं राजशार्दूल तदुत्तिष्ठ स्थिरो भव ॥ ४१०॥",
            "a": "22",
            "p": 1
        },
        {
            "i": "221411",
            "n": 411,
            "s": "या च तेऽर्जुनमाहात्म्ये शङ्का सा व्यैतु मे शृणु ।\nयावन्नैवार्जुनं हन्यां पादौ प्रक्षाळये स्वयम् ॥ ४११॥",
            "a": "22",
            "p": 1
        },
        {
            "i": "221412",
            "n": 412,
            "s": "इत्युक्तोऽवरजैश्चैव सर्वैः शकुनिना तथा ।\nयाचितो रथमारुह्य ययौ नागपुरं द्रुतम् ॥ ४१२॥",
            "a": "22",
            "p": 1
        },
        {
            "i": "221413",
            "n": 413,
            "s": "सकुण्डलं सकवचमवध्यं सूर्यनन्दनम् ।\nज्ञात्वेन्द्र उभयं तस्मादैच्छदादातुमुत्तमम् ॥ ४१३॥",
            "a": "22",
            "p": 1
        },
        {
            "i": "221414",
            "n": 414,
            "s": "तद् विज्ञाय रविः कर्णं स्वप्न उक्त्वा न्यवारयत् ।\nसर्वथा दास्य इत्युक्ते प्राहाऽदेयं वरायुधम् ॥ ४१४॥",
            "a": "22",
            "p": 1
        },
        {
            "i": "221415",
            "n": 415,
            "s": "ददौ चोत्कृत्य कवचं कुण्डले च शचीपतेः ।\nअमोघां शक्तिमादाय ज्ञात्वैव द्विजरूपिणम् ॥ ४१५॥",
            "a": "22",
            "p": 1
        },
        {
            "i": "221416",
            "n": 416,
            "s": "ऋतेऽर्जुनादेकमेव वधिष्यस्यनयेति सः ।\nदत्वा शक्तिं ययौ शक्रः सार्द्धं कवचकुण्डलैः ॥ ४१६॥",
            "a": "22",
            "p": 1
        },
        {
            "i": "221417",
            "n": 417,
            "s": "पार्था विमुच्यैव सुयोधनं तं वने वसन्तो मुदिताः सदैव ।\nसहारणीभाण्डमथो मृगेण हृतं द्विजस्याऽशु निशम्य चान्वयुः ॥ ४१७॥",
            "a": "22",
            "p": 1
        },
        {
            "i": "221418",
            "n": 418,
            "s": "तस्मिन्नदृश्ये तृषिता एकैक उदकार्थिनः ।\nययुर्युधिष्ठिरमृते सुप्तास्ते धर्ममायया ॥ ४१८॥",
            "a": "22",
            "p": 1
        },
        {
            "i": "221419",
            "n": 419,
            "s": "अदृश्येनैव धर्मेण वारिता वारिपायिनः ।\nक्षत्रधर्मस्य रक्षार्थं न तत्प्रश्नान् विदां वराः ।\nव्याचक्रुः शक्तिमन्तोऽपि पानीयार्थमरिन्दमाः ॥ ४१९॥",
            "a": "22",
            "p": 1
        },
        {
            "i": "221420",
            "n": 420,
            "s": "न विप्राणां च धर्मोऽयं विद्याया उपजीवनम् ।\nक्षत्रियाणां तु किमुत प्रसभं तेन ते पपुः ॥ ४२०॥",
            "a": "22",
            "p": 1
        },
        {
            "i": "221421",
            "n": 421,
            "s": "देवा अपि मनुष्येषु जाताः सुबलिनोऽपि हि ।\nमानुषेणैव भावेन युक्ताः स्युः केशवादृते ।\nकार्येष्वेषां क्रमेणैव व्यक्तिमायान्ति सद्गुणाः ॥ ४२१॥",
            "a": "22",
            "p": 1
        },
        {
            "i": "221422",
            "n": 422,
            "s": "अतो भीमार्जुनौ धर्मादत्युत्तमबलावपि ।\nदेवमायां समाश्रित्य धर्मेण स्वापितौ क्षणात् ॥ ४२२॥",
            "a": "22",
            "p": 1
        },
        {
            "i": "221423",
            "n": 423,
            "s": "मुहूर्तमेव सा माया तयोराच्छादनक्षमा ।\nततः प्रबुद्धयोर्धर्मो नैव शक्तिशतांशभाक् ॥ ४२३॥",
            "a": "22",
            "p": 1
        },
        {
            "i": "221424",
            "n": 424,
            "s": "उक्तं पाद्मपुराणे च तदेतत् सर्वमञ्जसा ।\nतस्मान्नाशक्तिरनयोः सम्भाव्या भीमपार्थयोः ॥ ४२४॥",
            "a": "22",
            "p": 1
        },
        {
            "i": "221425",
            "n": 425,
            "s": "धर्मात्मजोऽथाऽजगामोदकान्तं दृष्ट्वा भ्रात्Qंस्तत्र दुःखाभितप्तः ।\nइच्छन् पातुं वारि संवारितश्च पित्रा बकाकारमितेन नापात् ॥ ४२५॥",
            "a": "22",
            "p": 1
        },
        {
            "i": "221426",
            "n": 426,
            "s": "अर्थे भ्रात्Qणामैच्छदसौ तदीयप्रश्नप्रतिव्याहरणं दयाळुः ।\nततो धर्मो यक्षतनुः स भूत्वा प्रश्नांश्चक्रे व्याकरोत् तान् स पार्थः ॥ ४२६॥",
            "a": "22",
            "p": 1
        },
        {
            "i": "221427",
            "n": 427,
            "s": "ततस्तुष्टो वरमस्मै ददौ स एकोत्थानं भ्रातृमध्ये स वव्रे ।\nयद्येकः स्यान्नकुलोऽस्त्वित्यथाऽह तुष्टो धर्मः कथमेतत् कृतं ते ।\nअतिप्रीतिर्भीमसेने तवास्ति बली चासौ राज्यहेतुस्तव स्यात् ॥ ४२७॥",
            "a": "22",
            "p": 1
        },
        {
            "i": "221428",
            "n": 428,
            "s": "इत्युक्त ऊचे माद्रिपुत्रं विहाय कुन्तीपुत्रो न मयोत्थापनीयः ।\nस एवमुक्तो नितरां प्रीयमाण उत्थापयामास च तान् समस्तान् ॥ ४२८॥",
            "a": "22",
            "p": 1
        },
        {
            "i": "221429",
            "n": 429,
            "s": "यथेष्टरूपप्राप्तिमेषां पुनश्च स्वकामतोनिजरूपाप्तिमादात् ।\nअज्ञातवासेऽज्ञाततां सर्वदैव ददौ तेषां प्रीत इवाऽनृशंस्यात् ।\nएवं क्रीडन् पुत्र इत्यात्मनैव यशोधर्मावात्मनो वर्द्धयन् सः ॥ ४२९॥",
            "a": "22",
            "p": 1
        },
        {
            "i": "221430",
            "n": 430,
            "s": "युधिष्ठिरात्मनस्तस्य यशोधर्मविवृद्धये ।\nकृत्वाऽरण्यपहारादि पुनर्दत्वा च तत् स्वयम् ।\nदातुं विप्राय तद्धस्ते ययौ धर्मो दिवं पुनः ॥ ४३०॥",
            "a": "22",
            "p": 1
        },
        {
            "i": "221431",
            "n": 431,
            "s": "ततो राजा भीमसेनार्जुनौ च सार्द्धं यमाभ्यामरणीं प्रदाय ।\nमुदा युताः कृष्णया सार्द्धमेव सन्तुष्टुवुः कृष्णमनन्तमच्युतम् ॥ ४३१॥",
            "a": "22",
            "p": 1
        },
        {
            "i": "23101",
            "n": 1,
            "s": "औं ॥ नारायणानुग्रहतो यथावन्निस्तीर्य तान् द्वादशाब्दान् वने ते ।\nविसृज्य च ब्राह्मणादीन् सधौम्यानज्ञातवासाय ततो मनो दधुः ॥ १॥",
            "a": "23",
            "p": 1
        },
        {
            "i": "23102",
            "n": 2,
            "s": "गत्वा विराटस्य पुरीं निधाय हेतीः शम्यां छन्नरूपा बभूवुः ।\nयतिः सूदः षण्ढवेषोऽश्वसूतवेषो गोपो गन्धकर्त्री च जाताः ॥ २॥",
            "a": "23",
            "p": 1
        },
        {
            "i": "23103",
            "n": 3,
            "s": "सर्वे विराटं ययुरत्र देववत् सम्भावितास्तेन शुभोरुलक्षणाः ।\nयुधिष्ठिरस्यैव शुश्रूषणं ते चक्रुर्हृदा वासुदेवस्य नान्यत् ॥ ३॥",
            "a": "23",
            "p": 1
        },
        {
            "i": "23104",
            "n": 4,
            "s": "परपाको गृहस्थस्य क्षत्रियस्य विशेषतः ।\nन योग्य इति सूदस्य बभ्रे वेषं वृकोदरः ॥ ४॥",
            "a": "23",
            "p": 1
        },
        {
            "i": "23105",
            "n": 5,
            "s": "वैदिकव्यवहारेषु ज्ञानाधिक्यप्रसिद्धितः ।\nजानीयुर्भीम इत्येव शूद्रवेषस्ततोऽभवत् ॥ ५॥",
            "a": "23",
            "p": 1
        },
        {
            "i": "23106",
            "n": 6,
            "s": "स्वीयं वेदविदां सर्वं देवेशानां च किं पुनः ।\nअतस्तेऽन्याश्रयं नैव चक्रुः स्वबलसंश्रयात् ॥ ६॥",
            "a": "23",
            "p": 1
        },
        {
            "i": "23107",
            "n": 7,
            "s": "शापादेवार्जुनः षण्ढवेषोऽभून्नकुलस्तथा ।\nक्षत्रियानन्तरत्वात्तु सूतजातेस्तथाऽभवत् ॥ ७॥",
            "a": "23",
            "p": 1
        },
        {
            "i": "23108",
            "n": 8,
            "s": "सूतस्यानन्तरत्वात्तु वैश्यजातेस्तथाऽभवत् ।\nसहदेवो वैश्यजातिर्गोपालस्तेषु चोत्तमः ।\nततो गोपालतामाप यतिः पूज्योऽखिलैर्यतः ॥ ८॥",
            "a": "23",
            "p": 1
        },
        {
            "i": "23109",
            "n": 9,
            "s": "यतिरासीद् धर्मजोऽतः सोऽभ्यासार्थं सदैव च ।\nअक्षासक्तोऽभवत् पश्चाद् दर्शयिष्यन् स्वशिष्टताम् ॥ ९॥",
            "a": "23",
            "p": 1
        },
        {
            "i": "23110",
            "n": 10,
            "s": "भीमसेनसधर्मार्थं शूद्रा सैरन्ध्रिकाऽभवत् ।\nद्रौपदी भर्तृसाधर्म्यं स्त्रीणां धर्मो यतः सदा ॥ १०॥",
            "a": "23",
            "p": 1
        },
        {
            "i": "23111",
            "n": 11,
            "s": "अथाऽजगाम मल्लकः समस्तभूमिमण्डले ।\nवरेण योऽजितो जयी शिवस्य सञ्जगर्ज च ॥ ११॥",
            "a": "23",
            "p": 1
        },
        {
            "i": "23112",
            "n": 12,
            "s": "तमीक्ष्य सर्वमल्लका विराटराजसंश्रयाः ।\nप्रदुद्रुवुर्भयार्दितास्तदाऽवदद् युधिष्ठिरः ॥ १२॥",
            "a": "23",
            "p": 1
        },
        {
            "i": "23113",
            "n": 13,
            "s": "य एष सूद आशु तं निहत्य मल्लमोजसा ।\nयशस्तवाभिवर्द्धयेत् समाह्वयाद्य तं नृप ॥ १३॥",
            "a": "23",
            "p": 1
        },
        {
            "i": "23114",
            "n": 14,
            "s": "इतीरिते समाहुतो जगाद मारुतिर्वचः ।\nप्रसादतो हरेरहं निसूदयेऽद्य मल्लकम् ॥ १४॥",
            "a": "23",
            "p": 1
        },
        {
            "i": "23115",
            "n": 15,
            "s": "समस्तदेववृन्दतो महान् य एव केशवः ।\nसमस्तदेवनामवांस्तदीयभक्तितो बलम् ॥ १५॥",
            "a": "23",
            "p": 1
        },
        {
            "i": "23116",
            "n": 16,
            "s": "य एव देवनामधा इति श्रुतिर्जगाद हि ।\nमहांश्च देव एष तत् स मे जयं विधास्यति ॥ १६॥",
            "a": "23",
            "p": 1
        },
        {
            "i": "23117",
            "n": 17,
            "s": "युधिष्ठिराभिधश्च यो युधिष्ठिरे स्थितः सदा ।\nत्वयि स्थितस्त्वमित्यसौ सदाऽभिधीयते हरिः ॥ १७॥",
            "a": "23",
            "p": 1
        },
        {
            "i": "23118",
            "n": 18,
            "s": "इति ब्रुवाणो मल्लं तमभियातो वृकोदरः ।\nअनयन्मृत्युलोकाय बलाढ्यैरपि दुर्जयम् ॥ १८॥",
            "a": "23",
            "p": 1
        },
        {
            "i": "23119",
            "n": 19,
            "s": "एवं निवसतां तत्र पाण्डवानां महात्मनाम् ।\nसंवत्सरे द्विमासोने विजित्य दिश आगतः ।\nकीचको मत्स्यनृपतेः स्यालो बलवतां वरः ॥ १९॥",
            "a": "23",
            "p": 1
        },
        {
            "i": "23120",
            "n": 20,
            "s": "स द्रौपदीमीक्ष्य मनोभवार्तः सम्प्रार्थयामास तया निरस्तः ।\nमासे गते भगिनीं स्वां सुदेष्णां सम्प्रार्थयामास तदर्थमेव ॥ २०॥",
            "a": "23",
            "p": 1
        },
        {
            "i": "23121",
            "n": 21,
            "s": "तया निषिद्धोऽपि पुनःपुनस्तां यदा ययाचेऽथ च साऽऽह कृष्णाम् ।\nसमानयाऽश्वेव सुरां मदर्थमितीरिता नेति भीताऽवदत् सा ॥ २१॥",
            "a": "23",
            "p": 1
        },
        {
            "i": "23122",
            "n": 22,
            "s": "बलात् तया प्रेषिता तद्गृहाय यदाऽगमत् तेन हस्ते गृहीता ।\nविधूय तं प्राद्रवत् सा सभायै स्मृत्वाऽऽदित्यस्थं वासुदेवं परेशम् ॥ २२॥",
            "a": "23",
            "p": 1
        },
        {
            "i": "23123",
            "n": 23,
            "s": "अनुद्रुत्यैतां पातयित्वा पदा स सन्ताडयामास तदा रविस्थितः ।\nनारायणो हेतिनामैव रक्षो न्ययोजयत् तददृश्यं समागात् ॥ २३॥",
            "a": "23",
            "p": 1
        },
        {
            "i": "23124",
            "n": 24,
            "s": "वायुस्तमाविश्य तु कीचकं तं न्यपातयत् तां समीक्ष्यैव भीमः ।\nचुकोप वृक्षं च समीक्षमाणं तं वारयामास युधिष्ठिरोऽग्रजः ॥ २४॥",
            "a": "23",
            "p": 1
        },
        {
            "i": "23125",
            "n": 25,
            "s": "कृष्णा रात्रौ भीमसकाशमेत्य हन्तुं पापं कीचकं प्रैरयत् तम् ।\nभीमस्य बुद्ध्या निशि सा कीचकं च जगाद गन्तुं शून्यगृहं स चागात् ॥ २५॥",
            "a": "23",
            "p": 1
        },
        {
            "i": "23126",
            "n": 26,
            "s": "तत्रैनमासाद्य तु भीमसेनो विजित्य तं बाहुयुद्धे निहत्य ।\nशिरो गुदे पाणिपादौ च तस्य प्रवेशयामास विमृद्य वीरः ॥ २६॥",
            "a": "23",
            "p": 1
        },
        {
            "i": "23127",
            "n": 27,
            "s": "अवध्यं तं निहतं वीक्ष्य तस्य पञ्चोत्तरं शतमेवानुजानाम् ।\nसर्वं वराच्छङ्करस्य ह्यवध्यं सहैव कृष्णां तेन दग्धुं बबन्ध ॥ २७॥",
            "a": "23",
            "p": 1
        },
        {
            "i": "23128",
            "n": 28,
            "s": "सा नीयमाना कीचकैः संरुराव श्रुत्वैव तं भीमसेनो महान्तम् ।\nउद्धृत्य वृक्षं तेन जघान सर्वानादाय कृष्णां पुनरागात् पुरं च ॥ २८॥",
            "a": "23",
            "p": 1
        },
        {
            "i": "23129",
            "n": 29,
            "s": "एवं यत्नात् तपसा तैरवाप्तो वरः शिवादजयत्वं रणेषु ।\nअवध्यता चैव षडुत्तरास्ते शतं हता भीमसेनेन सङ्खे ॥ २९॥",
            "a": "23",
            "p": 1
        },
        {
            "i": "23130",
            "n": 30,
            "s": "गन्धर्व इत्येव निहत्य सर्वान् मुमोद भीमो द्रौपदी चाऽथ कृष्णाम् ।\nयाहीत्यूचे तां सुदेष्णा भयेन त्रयोदशाहं पालयेत्याह तां सा ।\nअस्त्वित्येनामाह भयात् सुदेष्णा तथाऽवसन् पूर्णमब्दं च तेऽत्र ॥ ३०॥",
            "a": "23",
            "p": 1
        },
        {
            "i": "23131",
            "n": 31,
            "s": "तदा पार्थान् प्रविचिन्त्याखिलायां पृथ्व्यां छन्नान् धार्तराष्ट्रस्य दूताः ।\nअविज्ञाय प्रययुर्धार्तराष्ट्रमूचुर्हतं कीचकं योषिदर्थे ॥ ३१॥",
            "a": "23",
            "p": 1
        },
        {
            "i": "23132",
            "n": 32,
            "s": "तेनावदद् द्रौपदीकारणेन दुर्योधनो निहतं कीचकं तम् ।\nभीमेनागुस्तत्र दुर्योधनाद्या भीष्मादिभिः सह कर्णेन चैव ॥ ३२॥",
            "a": "23",
            "p": 1
        },
        {
            "i": "23133",
            "n": 33,
            "s": "अग्रे ययौ तत्र योद्धुं सुशर्मा स गा विराटस्य समाजहार ।\nश्रुत्वा विराटोऽनुययौ ससेनस्तं पाण्डवाश्चानुययुर्विनाऽर्जुनम् ॥ ३३॥",
            "a": "23",
            "p": 1
        },
        {
            "i": "23134",
            "n": 34,
            "s": "विजित्य सङ्खे जगृहे विराटं तदा सुशर्मा तमयाद् वृकोदरः ।\nस तस्य सेनां विनिहत्य मात्स्यं विमोच्य जग्राह सुशर्मराजम् ।\nयुधिष्ठिरो मोचयामास तं च ततो रात्रौ न्यवसन् बाह्यतस्ते ॥ ३४॥",
            "a": "23",
            "p": 1
        },
        {
            "i": "23135",
            "n": 35,
            "s": "ततोऽपरदिने सर्वे भीष्मद्रोणपुरस्सराः ।\nरहितं कीचकैर्मात्स्यं शक्यं मत्वाऽभिनिर्ययुः ॥ ३५॥",
            "a": "23",
            "p": 1
        },
        {
            "i": "23136",
            "n": 36,
            "s": "कीचकस्य हिडिम्बस्य बककिर्मीरयोरपि ।\nजरासन्धस्य नृपतेः कंसादीनां च सर्वशः ॥ ३६॥",
            "a": "23",
            "p": 1
        },
        {
            "i": "23137",
            "n": 37,
            "s": "न बाधनाय भीष्माद्या अपि शेकुः कथञ्चन ।\nतस्मात् ते कीचकं शान्तं श्रुत्वा मात्स्यं ययुर्युधे ॥ ३७॥",
            "a": "23",
            "p": 1
        },
        {
            "i": "23138",
            "n": 38,
            "s": "यतिष्ये रक्षितुं भीमाद् धार्तराष्ट्रानिति स्वकाम् ।\nसत्यां कर्तुं प्रतिज्ञां तु ययौ द्रोणः सपुत्रकः ॥ ३८॥",
            "a": "23",
            "p": 1
        },
        {
            "i": "23139",
            "n": 39,
            "s": "यदि युद्धाय निर्यान्ति ज्ञाताः स्युः पाण्डवास्तदा ।\nन चेद् विराटमनतं नमयिष्यामहे वयम् ।\nइति मत्वा विराटस्य जगृहुर्गाः समन्ततः ॥ ३९॥",
            "a": "23",
            "p": 1
        },
        {
            "i": "23140",
            "n": 40,
            "s": "तदोत्तरः सारथित्वे प्रकल्प्य पार्थं ययौ तान् निशाम्यैव भीतः ।\nततोऽर्जुनः सारथिं तं विधाय कृच्छ्रेण संस्थाप्य च तं ययौ कुरून् ॥ ४०॥",
            "a": "23",
            "p": 1
        },
        {
            "i": "23141",
            "n": 41,
            "s": "आदाय गाण्डीवमथ ध्वजं च हनूमदङ्कं सदरोऽग्रतो गाः ।\nनिवर्त्य युद्धाय ययौ कुरूंस्तान् जिग्ये सर्वान् द्वैरथेनैव सक्तान् ॥ ४१॥",
            "a": "23",
            "p": 1
        },
        {
            "i": "23142",
            "n": 42,
            "s": "एकीभूतान् पुनरेवानुयातान् सम्मोहनास्त्रेण विमोहयित्वा ।\nजग्राह तेषामुत्तरीयाण्यृते तु भीष्मस्य वेदास्त्रघातं स एव ॥ ४२॥",
            "a": "23",
            "p": 1
        },
        {
            "i": "23143",
            "n": 43,
            "s": "विधाय भीष्मं विरथं जगाम तदा श्रुत्वा मत्स्यपतिर्जितान् कुरून् ।\nमुमोद पुत्रेण जिता इति स्म तदाऽऽह षण्ढेन जितान् युधिष्ठिरः ॥ ४३॥",
            "a": "23",
            "p": 1
        },
        {
            "i": "23144",
            "n": 44,
            "s": "तदा क्रुद्धः प्राहरत् तं विराटः सोऽक्षेण तद् भीमधनञ्जयाभ्याम् ।\nश्रुतं तदा कुपितौ तौ निशाम्य न्यवारयत् तावपि धर्मसूनुः ॥ ४४॥",
            "a": "23",
            "p": 1
        },
        {
            "i": "23145",
            "n": 45,
            "s": "निजस्वरूपेण समास्थितान् नो यदि स्म नासौ प्रणिपातपूर्वकम् ।\nक्षमापयेद् वध्य इत्यात्मरूपं समास्थितास्तस्थुरथापरे दिने ॥ ४५॥",
            "a": "23",
            "p": 1
        },
        {
            "i": "23146",
            "n": 46,
            "s": "तदा विराटासनमास्थितं नृपं युधिष्ठिरं वीक्ष्य विराट आह ।\nकिमेतदित्यूचिवानुत्तरोऽस्मै तान् पाण्डवान् गोग्रहणे च वृत्तम् ॥ ४६॥",
            "a": "23",
            "p": 1
        },
        {
            "i": "23147",
            "n": 47,
            "s": "ततो विराटो भयकम्पिताङ्गः प्रणम्य पार्थाञ्छरणं जगाम ।\nददौ च कन्यामुत्तरां फल्गुनाय पुत्रार्थमेव प्रतिजग्राह सोऽपि ॥ ४७॥",
            "a": "23",
            "p": 1
        },
        {
            "i": "23148",
            "n": 48,
            "s": "एवं विराटं मोचयित्वैव गाश्च तमस्यन्धे कीचकान् पातयित्वा ।\nप्राप्तो धर्मः सुमहान् वायुजेन तस्यानु पार्थेन च गोविमोक्षणात् ॥ ४८॥",
            "a": "23",
            "p": 1
        },
        {
            "i": "23149",
            "n": 49,
            "s": "अयातयन् केशवायाथ दूतान् सहाभिमन्युः सोऽपि रामेण सार्द्धम् ।\nआगादनन्तानन्दचिद् वासुदेवो विवाहयामासुरथाभिमन्युम् ॥ ४९॥",
            "a": "23",
            "p": 1
        },
        {
            "i": "23150",
            "n": 50,
            "s": "आसीन्महानुत्सवस्तत्र तेषां दशार्हवीरैः सह पाण्डवानाम् ।\nस पाञ्चालानां वासुदेवेन सार्द्धमज्ञातवासं समतीत्य मोदताम् ॥ ५०॥",
            "a": "23",
            "p": 1
        },
        {
            "i": "23151",
            "n": 51,
            "s": "दुर्योधनाद्याः सूतपुत्रेण सार्द्धं ससौबलेया युधि पार्थपीडिताः ।\nभीष्मादिभिः सार्द्धमुपेत्य नागपुरं मन्त्रं मन्त्रयामासुरत्र ॥ ५१॥",
            "a": "23",
            "p": 1
        },
        {
            "i": "23152",
            "n": 52,
            "s": "अज्ञातवासे फल्गुनो नोऽद्य दृष्टस्तस्मात् पुनर्यान्तु पार्था वनाय ।\nइति ब्रुवाणानाह भीष्मोऽभ्यतीतमज्ञातवासं द्रोण आहैवमेव ॥ ५२॥",
            "a": "23",
            "p": 1
        },
        {
            "i": "23153",
            "n": 53,
            "s": "तयोर्वाक्यं ते त्वनादृत्य पापा वनं पार्थाः पुनरेव प्रयान्तु ।\nइति दूतं प्रेषयामासुरत्र जानन्ति विप्रा इति धर्मजोऽवदत् ॥ ५३॥",
            "a": "23",
            "p": 1
        },
        {
            "i": "23154",
            "n": 54,
            "s": "सौरमासानुसारेण धार्तराष्ट्रा अपूर्णताम् ।\nआहुश्चान्द्रेण मासेन पूर्णः कालोऽखिलोऽप्यसौ ॥ ५४॥",
            "a": "23",
            "p": 1
        },
        {
            "i": "23155",
            "n": 55,
            "s": "दिनानामधिपः सूर्यः पक्षमासाब्दपः शशी ।\nतस्मात् सौम्याब्दमेवात्र मुख्यमाहुर्मनीषिणः ।\nसौम्यं कालं ततो यज्ञे गृह्णन्ति नतु सूर्यजम् ॥ ५५॥",
            "a": "23",
            "p": 1
        },
        {
            "i": "23156",
            "n": 56,
            "s": "तदेतदविचार्यैव लोभाच्च धृतराष्ट्रजैः ।\nराज्यं न दत्तं पार्थेभ्यः पार्थाः कालस्य पूर्णताम् ।\nख्यापयन्तो विप्रवरैरुपप्लाव्यमुपाययुः ॥ ५६॥",
            "a": "23",
            "p": 1
        },
        {
            "i": "23157",
            "n": 57,
            "s": "सुवासुदेवा अखिलैश्च यादवैः पाञ्चालमत्स्यैश्च युताः सभार्याः ।\nउपप्लाव्ये ते कतिचिद् दिनानि वासं चक्रुः कृष्णसंशिक्षितार्थाः ॥ ५७॥",
            "a": "23",
            "p": 1
        },
        {
            "i": "24101",
            "n": 1,
            "s": "औं ॥ ततः सम्मन्त्र्यानुमते कृष्णस्य स्वपुरोहितम् ।\nद्रुपदः प्रेषयामास धृतराष्ट्राय शान्तये ॥ १॥",
            "a": "24",
            "p": 1
        },
        {
            "i": "24102",
            "n": 2,
            "s": "स गत्वा धृतराष्ट्रं तं भीष्मद्रोणादिभिर्युतम् ।\nउवाच न विरोधस्त उत्पाद्यो धर्मसूनुना ।\nयस्य भीमार्जुनौ यौधौ नेता यस्य जनार्दनः ॥ २॥",
            "a": "24",
            "p": 1
        },
        {
            "i": "24103",
            "n": 3,
            "s": "श्रुतास्ते भीमनिहता जरासन्धादयोऽखिलाः ।\nयथा च रुद्रवचनादवध्या राक्षसाधिपाः ॥ ३॥",
            "a": "24",
            "p": 1
        },
        {
            "i": "24104",
            "n": 4,
            "s": "तीर्थविघ्नकराः सर्वतीर्थान्याच्छाद्य संस्थिताः ।\nतिस्रः कोट्यो महावीर्या भीमेनैव निसूदिताः ॥ ४॥",
            "a": "24",
            "p": 1
        },
        {
            "i": "24105",
            "n": 5,
            "s": "भ्रात्Qणां ब्राह्मणानां च लोकानां च हितैषिणा ।\nततो हि सर्वतीर्थानि गम्यान्यासन् नृणां क्षितौ ॥ ५॥",
            "a": "24",
            "p": 1
        },
        {
            "i": "24106",
            "n": 6,
            "s": "यथा जटासुरः पापः शर्वाणीवरसंश्रयात् ।\nअवध्यो विप्ररूपेण वञ्चयन्नेव पाण्डवान् ॥ ६॥",
            "a": "24",
            "p": 1
        },
        {
            "i": "24107",
            "n": 7,
            "s": "ज्ञात्वाऽपि भीमसेनेन विप्ररूपस्य नो वधः ।\nयोग्य इत्यहतो भीमे मृगयार्थं गते क्वचित् ॥ ७॥",
            "a": "24",
            "p": 1
        },
        {
            "i": "24108",
            "n": 8,
            "s": "यमौ युधिष्ठिरं कृष्णां चाऽदायैव पराद्रवत् ।\nदृष्टो भीमेन तांस्त्यक्त्वा संसक्तस्तेन सङ्गरे ॥ ८॥",
            "a": "24",
            "p": 1
        },
        {
            "i": "24109",
            "n": 9,
            "s": "निपात्य भूमौ पादेन सञ्चूर्णितशिरास्तमः ।\nजगाम किमु ते पुत्राः शक्या हन्तुमिति स्म ह ॥ ९॥",
            "a": "24",
            "p": 1
        },
        {
            "i": "24110",
            "n": 10,
            "s": "निवातकवचाश्चैव हताः पार्थेन ते श्रुताः ।\nजानासि च हरेर्वीर्यं यस्येदमखिलं वशे ।\nसब्रह्मरुद्रशक्राद्यं चेतनाचेतनात्मकम् ॥ १०॥",
            "a": "24",
            "p": 1
        },
        {
            "i": "24111",
            "n": 11,
            "s": "तस्मादेतैः पालितस्य धर्मजस्य स्वकं वसु ।\nदीयतामिति तेनोक्तो धृतराष्ट्रो नचाकरोत् ॥ ११॥",
            "a": "24",
            "p": 1
        },
        {
            "i": "24112",
            "n": 12,
            "s": "ततः सहैव यदुभिः कृष्णं द्वारवतीं गतम् ।\nयुद्धसाहाय्यमिच्छन्तौ धार्तराष्ट्रधनञ्जयौ ॥ १२॥",
            "a": "24",
            "p": 1
        },
        {
            "i": "24113",
            "n": 13,
            "s": "युगपद् ययतुस्तत्र वेगेनाजयदर्जुनम् ।\nदुर्योधनः शिरस्थान आसीनोऽभूद्धरेस्तदा ॥ १३॥",
            "a": "24",
            "p": 1
        },
        {
            "i": "24114",
            "n": 14,
            "s": "दर्पान्नाहं राजराज उपास्ये पादयोरिति ।\nतयोरागमनं पूर्वं ज्ञात्वैव हि हरिः प्रभुः ॥ १४॥",
            "a": "24",
            "p": 1
        },
        {
            "i": "24115",
            "n": 15,
            "s": "असुप्तः सुप्तवच्छिश्ये तत्रातिष्ठद् धनञ्जयः ।\nप्रणम्य पादयोः प्रह्वो भक्त्युद्रेकात् कृताञ्जलिः ॥ १५॥",
            "a": "24",
            "p": 1
        },
        {
            "i": "24116",
            "n": 16,
            "s": "तमैक्षत् प्रथमं देवो जानन्नपि सुयोधनम् ।\nस्वागतं फल्गुनेत्युक्ते पूर्वमागामहं त्विति ।\nआह दुर्योधनस्तं च स्वागतेनाभ्यपूजयत् ॥ १६॥",
            "a": "24",
            "p": 1
        },
        {
            "i": "24117",
            "n": 17,
            "s": "तयोरागमने हेतुं श्रुत्वा प्राह जनार्दनः ।\nएकः पूर्वागतोऽत्रान्यः पूर्वदृष्टो मया यतः ॥ १७॥",
            "a": "24",
            "p": 1
        },
        {
            "i": "24118",
            "n": 18,
            "s": "समं करिष्ये युवयोरेकत्राहं निरायुधः ।\nअन्यत्र दशलक्षं मे पुत्राः शूराः पदातयः ॥ १८॥",
            "a": "24",
            "p": 1
        },
        {
            "i": "24119",
            "n": 19,
            "s": "इत्युक्ते फल्गुनः कृष्णं वव्रे तद्भक्तिमान् यतः ।\nअन्यस्तत्राभक्तिमत्त्वाद् वव्रे गोपान् प्रयुद्ध्यतः ॥ १९॥",
            "a": "24",
            "p": 1
        },
        {
            "i": "24120",
            "n": 20,
            "s": "पार्थानामेव साहाय्यं करिष्यन्नपि केशवः ।\nतस्याभक्तिं दर्शयितुं चक्रे समवदीश्वरः ॥ २०॥",
            "a": "24",
            "p": 1
        },
        {
            "i": "24121",
            "n": 21,
            "s": "ततः पार्थेन सहितः पाण्डवान् केशवो ययौ ।\nदुर्योधनो ययौ रामं स भयात् केशवस्य च ।\nन साहाय्यं करोमीति प्राह तत्स्नेहवानपि ॥ २१॥",
            "a": "24",
            "p": 1
        },
        {
            "i": "24122",
            "n": 22,
            "s": "उपप्लाव्ये सभायां हि तत्पक्षीयं वचो ब्रुवन् ।\nनिराकृतः सात्यकिना समक्षं केशवस्य च ॥ २२॥",
            "a": "24",
            "p": 1
        },
        {
            "i": "24123",
            "n": 23,
            "s": "ततो दुर्योधनं नायात् स च हार्दिक्यसंयुतः ।\nजगाम हस्तिनपुरमक्षोहिण्यो दशाभवन् ।\nएका च धार्तराष्ट्रस्य नानादेश्यैर्नृपैर्युताः ॥ २३॥",
            "a": "24",
            "p": 1
        },
        {
            "i": "24124",
            "n": 24,
            "s": "सप्त पाण्डुसुतानां च मात्स्यद्रुपदकेकयैः ।\nधृष्टकेतुजरासन्धसुतकाशीनृपैर्युताः ॥ २४॥",
            "a": "24",
            "p": 1
        },
        {
            "i": "24125",
            "n": 25,
            "s": "पुरुजित् कुन्तिभोजश्च चेकितानश्च सात्यकिः ।\nपाण्डवान् सेनया युक्ताः समीयुर्देवपक्षिणः ॥ २५॥",
            "a": "24",
            "p": 1
        },
        {
            "i": "24126",
            "n": 26,
            "s": "विन्दानुविन्दावावन्त्यौ जयत्सेनोऽन्यकेकयाः ।\nक्षेमधूर्तिर्दण्डधारः कलिङ्गोऽम्बष्ठ एव च ॥ २६॥",
            "a": "24",
            "p": 1
        },
        {
            "i": "24127",
            "n": 27,
            "s": "श्रुतायुरच्युतायुश्च बृहद्बलसुदक्षिणौ ।\nश्रुतायुधः सैन्धवश्च राक्षसोऽलम्बुसस्तथा ॥ २७॥",
            "a": "24",
            "p": 1
        },
        {
            "i": "24128",
            "n": 28,
            "s": "अलायुधोऽलम्बलश्च दैत्या दुर्योधनं ययुः ।\nगत्वा दुर्योधनाहूतो भगदत्तोऽपि तं ययौ ॥ २८॥",
            "a": "24",
            "p": 1
        },
        {
            "i": "24129",
            "n": 29,
            "s": "सपुत्रपौत्रो बाह्लीको भीष्मद्रोणकृपा अपि ।\nप्रीत्यर्थं धृतराष्ट्रस्य बभूवुस्तत्सुतानुगाः ॥ २९॥",
            "a": "24",
            "p": 1
        },
        {
            "i": "24130",
            "n": 30,
            "s": "पाण्ड्यश्च वीरसेनाख्यः पाण्डवानेव संश्रितः ।\nशल्यं च पाण्डवानेव यान्तं ज्ञात्वा सुयोधनः ।\nसुसभाः कारयामास सर्वभोगसमन्विताः ॥ ३०॥",
            "a": "24",
            "p": 1
        },
        {
            "i": "24131",
            "n": 31,
            "s": "ता युधिष्ठिरक्लृप्ताः स मत्वा शल्योऽब्रवीदिदम् ।\nय एताः कारयामास तदभीष्टं करोम्यहम् ॥ ३१॥",
            "a": "24",
            "p": 1
        },
        {
            "i": "24132",
            "n": 32,
            "s": "लीनः श्रुत्वा धार्तराष्ट्रः सत्यं कुर्वित्यभाषत ।\nदेहि मे युद्धसाहाय्यमिति सोऽपि यशोऽर्थयन् ।\nरक्षार्थमात्मवाक्यस्य तथेत्येवाभ्यभाषत ॥ ३२॥",
            "a": "24",
            "p": 1
        },
        {
            "i": "24133",
            "n": 33,
            "s": "स पाण्डवांस्ततो गत्वा तैरनुज्ञात एव च ।\nतेजोवधार्थं कर्णस्य धनञ्जयकृतेऽर्थितः ।\nतथेत्युक्त्वा ययौ धर्मनन्दनं कौरवान् प्रति ॥ ३३॥",
            "a": "24",
            "p": 1
        },
        {
            "i": "24134",
            "n": 34,
            "s": "सञ्जयं प्रेषयामास धृतराष्ट्रोऽथ शान्तये ।\nपाण्डवान् प्रत्यधर्मं च युद्धं स प्रत्यपादयत् ॥ ३४॥",
            "a": "24",
            "p": 1
        },
        {
            "i": "24135",
            "n": 35,
            "s": "हठवादेऽवदद् भीमो यं धर्मं द्रौपदी तथा ।\nतमेवोक्त्वा धर्मजस्तु चकार च निरुत्तरम् ।\nकृष्णोऽपि तस्य धर्मस्य प्रामाण्यं प्रत्यपादयत् ॥ ३५॥",
            "a": "24",
            "p": 1
        },
        {
            "i": "24136",
            "n": 36,
            "s": "ततो निरुत्तरः कृष्णं पाण्डवांश्च प्रणम्य सः ।\nधृतराष्ट्रं ययौ तं च विनिन्द्य प्रययौ गृहम् ॥ ३६॥",
            "a": "24",
            "p": 1
        },
        {
            "i": "24137",
            "n": 37,
            "s": "निन्दितः सञ्जयेनासावाहूय विदुरं निशि ।\nपप्रच्छ सोऽवदद् धर्मं पार्थानां राज्यदापनम् ॥ ३७॥",
            "a": "24",
            "p": 1
        },
        {
            "i": "24138",
            "n": 38,
            "s": "ऐहिकस्य सुखस्यापि कारणं तदनिन्दितम् ।\nअन्यथा सर्वपुत्राणां नाशं धर्मातिलङ्घनम् ॥ ३८॥",
            "a": "24",
            "p": 1
        },
        {
            "i": "24139",
            "n": 39,
            "s": "तत्र भावमकृत्वा स ज्ञानादिच्छन्नघक्षयम् ।\nविष्णोः स्वरूपं पप्रच्छ सोऽस्मरच्च सनातनम् ॥ ३९॥",
            "a": "24",
            "p": 1
        },
        {
            "i": "24140",
            "n": 40,
            "s": "स आगत्यावदत् तत्त्वं विष्णोर्मायाविनः शुभा ।\nन गतिश्चेत्यथ प्रातः सञ्जयः पाण्डवोदितम् ।\nअवदद् धृतराष्ट्राय सभायां कुरुसन्निधौ ॥ ४०॥",
            "a": "24",
            "p": 1
        },
        {
            "i": "24141",
            "n": 41,
            "s": "तच्छ्रुत्वा स तु भीतोऽपि पुत्रस्नेहानुगो नृपः ।\nराज्यं नादात् पाण्डवानां ततो धर्मसुतो नृपः ॥ ४१॥",
            "a": "24",
            "p": 1
        },
        {
            "i": "24142",
            "n": 42,
            "s": "यदुक्तवान् सञ्जयाय यदि दित्सतिः नः पिता ।\nराज्यं तदा त्वमागच्छ विदुरो वा न चेन्नच ।\nतावथानागतौ ज्ञात्वा मन्त्रयामास शौरिणा ॥ ४२॥",
            "a": "24",
            "p": 1
        },
        {
            "i": "24143",
            "n": 43,
            "s": "सोऽप्याहाहं गमिष्यामि सभायामृषिसन्निधौ ।\nवक्ष्ये पथ्यानि युक्तानि यदि नासौ ग्रहीष्यति ।\nवध्यः सर्वस्य लोकस्य स भवेत् सर्वधर्महा ॥ ४३॥",
            "a": "24",
            "p": 1
        },
        {
            "i": "24144",
            "n": 44,
            "s": "इत्युक्ते वैरमात्मोत्थं लोकमध्ये प्रहापयन् ।\nलोकसङ्ग्रहणार्थाय भीमसेनोऽब्रवीद् वचः ॥ ४४॥",
            "a": "24",
            "p": 1
        },
        {
            "i": "24145",
            "n": 45,
            "s": "नास्मन्निमित्तनाशः स्यात् कुलस्यापि वयं कुलम् ।\nरक्षितुं धार्तराष्ट्रस्य भवेमाधश्चरा इति ॥ ४५॥",
            "a": "24",
            "p": 1
        },
        {
            "i": "24146",
            "n": 46,
            "s": "इच्छताऽप्यखिलान् हन्तुं धार्तराष्ट्रान् दृढात्मना ।\nभीमेनोक्तो वासुदेवो लोकसङ्ग्रहणेच्छया ॥ ४६॥",
            "a": "24",
            "p": 1
        },
        {
            "i": "24147",
            "n": 47,
            "s": "वधं तेषां धर्ममेव लोके ज्ञापयितुं हरिः ।\nआक्षिपन्निव भीमं तं युद्धाय प्रेरयद् दृढम् ॥ ४७॥",
            "a": "24",
            "p": 1
        },
        {
            "i": "24148",
            "n": 48,
            "s": "अभिप्रायं केशवस्य जानन् भीमो निजं बलम् ।\nराज्ञां मध्येऽवदत् तच्च कृष्णोऽभ्यधिकमेव हि ॥ ४८॥",
            "a": "24",
            "p": 1
        },
        {
            "i": "24149",
            "n": 49,
            "s": "शशंस सत्यैः सद्वाक्यै राज्ञां मध्ये प्रकाशयन् ।\nवधं कुरूणां सद्धर्मं गुणान् भीमस्य चामितान् ॥ ४९॥",
            "a": "24",
            "p": 1
        },
        {
            "i": "24150",
            "n": 50,
            "s": "नित्यमेकमनस्कौ तावपि केशवमारुती ।\nएवं लोकस्य संवादहेतोः संवादमक्रताम् ॥ ५०॥",
            "a": "24",
            "p": 1
        },
        {
            "i": "24151",
            "n": 51,
            "s": "ततः कृष्णोऽर्जुनं चैव कृपालुं सन्धिकामुकम् ।\nहेतुमद्भिः शुभैर्वाक्यैरनुनीय जगत्पतिः ।\nउक्तो मानुषया बुद्ध्या नकुलेन सुनीतिवत् ॥ ५१॥",
            "a": "24",
            "p": 1
        },
        {
            "i": "24152",
            "n": 52,
            "s": "शौर्यप्रकाशनायैव युद्धं योजयतां भवान् ।\nइत्युक्तः सहदेवेन युयुधानेन चाच्युतः ॥ ५२॥",
            "a": "24",
            "p": 1
        },
        {
            "i": "24153",
            "n": 53,
            "s": "दस्यूनां निग्रहो धर्मः क्षत्रियाणां यतः परः ।\nअतो न धार्तराष्ट्रैर्नः सन्धिः स्यादिति पार्षती ।\nजगाद कृष्णं सोऽप्येनां औंइत्युक्त्वा विनिर्ययौ ॥ ५३॥",
            "a": "24",
            "p": 1
        },
        {
            "i": "24154",
            "n": 54,
            "s": "ससात्यकिः स्यन्दनवर्यसंस्थितः पृथातनूजैरखिलैः स भूमिपैः ।\nअन्वागतो दूरतरं गिरा तान् संस्थाप्य विप्रप्रवरैः कुरून् ययौ ॥ ५४॥",
            "a": "24",
            "p": 1
        },
        {
            "i": "24155",
            "n": 55,
            "s": "एकोऽपि विष्णुः स तु भार्गवात्मा व्यासः सशिष्यस्तदनन्यदृश्यः ।\nययौ तदुक्तेर्हि गुणान् प्रवेत्तुं नान्यो हि शक्तस्तमृते यतः प्रभुम् ॥ ५५॥",
            "a": "24",
            "p": 1
        },
        {
            "i": "24156",
            "n": 56,
            "s": "स वन्द्यमानोऽखिलराष्ट्रवासिभिः प्रसूनवर्षैरभिवर्षितः सुरैः ।\nसंस्तूयमानः प्रणतोऽब्जजादिभिर्गजाह्वयं प्राप परोऽप्रमेयः ॥ ५६॥",
            "a": "24",
            "p": 1
        },
        {
            "i": "24157",
            "n": 57,
            "s": "स भीष्ममुख्यैः सरसाभियातः सहैव तै प्रययौ राजमार्गे ।\nदिदृक्षवस्तं जगदेकसुन्दरं गुणार्णवं प्राययुरत्र सर्वे ॥ ५७॥",
            "a": "24",
            "p": 1
        },
        {
            "i": "24158",
            "n": 58,
            "s": "सभाजितस्तैः परमादरेण विवेश गेहं नृपतेरनन्तः ।\nस भीष्ममुख्यान् पुरतो निधाय वैचित्रवीर्येण समर्चितोऽजः ।\nरौग्मे निषण्णः परमासने प्रभुर्बभौ स्वभासा ककुभोऽवभासयन् ॥ ५८॥",
            "a": "24",
            "p": 1
        },
        {
            "i": "24159",
            "n": 59,
            "s": "यथोचितं तेषु विधाय केशवो दौर्योधनं प्राप्य गृहं च पूजितः ।\nपूजां तदीयां गुणवद्द्विडित्यसौ जग्राह नो विदुरं चाऽजगाम ॥ ५९॥",
            "a": "24",
            "p": 1
        },
        {
            "i": "24160",
            "n": 60,
            "s": "स भीष्मपूर्वैरभियाचितोऽपि जगाम नैषां गृहमादिदेवः ।\nउपेक्षिता द्रौपदीयप्रमेयो जगाम गेहं विदुरस्य शीघ्रम् ॥ ६०॥",
            "a": "24",
            "p": 1
        },
        {
            "i": "24161",
            "n": 61,
            "s": "स तेन भक्त्याऽभिगतः प्रसन्नः प्रविश्य चान्तर्गृहमीश्वरोऽजः ।\nभक्त्याऽभिपूर्णेन ससम्भ्रमेण सम्पूजितः सर्वसमर्पणेन ॥ ६१॥",
            "a": "24",
            "p": 1
        },
        {
            "i": "24162",
            "n": 62,
            "s": "परे दिनेऽसौ धृतराष्ट्रसूनुना समानीतः संसदि कौरवाणाम् ।\nविवेश दिव्ये मणिकाञ्चनासने सार्द्धं मुनीन्द्रैः परमार्थवेदिभिः ॥ ६२॥",
            "a": "24",
            "p": 1
        },
        {
            "i": "24163",
            "n": 63,
            "s": "सम्पूजितो भीष्ममुख्यैः समस्तै रराज राजीवसमाननेत्रः ।\nयथोचितास्तत्र विधाय वार्ता जगाद काले कलिकल्मषापहः ॥ ६३॥",
            "a": "24",
            "p": 1
        },
        {
            "i": "24164",
            "n": 64,
            "s": "वैचित्रवीर्य स्वकुलस्य वृद्ध्यै प्रदेहि राज्यं तव सत्सुताय ।\nयशश्च धर्मं परमं प्रसादं मम त्वमाप्नोषि तदैव राजन् ।\nअतोऽन्यथा यशसो धर्मतश्च हीनः प्रतीपत्वमुपैषि मेऽतः ॥ ६४॥",
            "a": "24",
            "p": 1
        },
        {
            "i": "24165",
            "n": 65,
            "s": "इतीरितः प्राह ममातिवर्तिनः सुतं स्वयं मे प्रतिबोधयेति ।\nस वासुदेवेन विबोधितोऽपि पापाभिसन्धिर्धृतराष्ट्रसूनुः ।\nउत्थाय तस्मादनुजैरमात्यैर्नियन्तुमीशं कुमतिर्व्यधान्मतिम् ॥ ६५॥",
            "a": "24",
            "p": 1
        },
        {
            "i": "24166",
            "n": 66,
            "s": "येये तदा केशवसंयमाय न्यमन्त्रयंस्ते विबुधप्रतीपाः ।\nअतो विकर्णप्रमुखा अपि स्म वध्यत्वमायन्नशुभां गतिं च ॥ ६६॥",
            "a": "24",
            "p": 1
        },
        {
            "i": "24167",
            "n": 67,
            "s": "कर्णः सुराग्र्योऽपि सुयोधनार्थे न्यमन्त्रयद् भावतो नैव दुष्टः ।\nअतो गतिश्चास्य सुशोभनाऽभूद् येऽत्रानुकूलाः परमस्य ते शुभाः ॥ ६७॥",
            "a": "24",
            "p": 1
        },
        {
            "i": "24168",
            "n": 68,
            "s": "ऋषिभिर्जामदग्न्येन व्यासेनाप्यमितौजसा ।\nवासुदेवात्मना चैव त्रिरूपेणैव विष्णुना ॥ ६८॥",
            "a": "24",
            "p": 1
        },
        {
            "i": "24169",
            "n": 69,
            "s": "मातापितृभ्यां भीष्माद्यैरनुशिष्टोऽपि दुर्मतिः ।\nदुर्योधनो मन्त्रयते मुकुन्दस्याऽशु बन्धनम् ॥ ६९॥",
            "a": "24",
            "p": 1
        },
        {
            "i": "24170",
            "n": 70,
            "s": "सात्यकिः कृतवर्मा च तच्छुश्रुवतुरञ्जसा ।\nसंस्थाप्य कृतवर्माणं रहः सात्यकिरत्र च ।\nअभ्येत्य केशवं प्राह दुर्योधनविनिश्चयम् ॥ ७०॥",
            "a": "24",
            "p": 1
        },
        {
            "i": "24171",
            "n": 71,
            "s": "जानन्नप्यखिलं कृष्णस्तच्छ्रुत्वा सात्यकेर्मुखात् ।\nवैचित्रवीर्यमवदत् पश्य मामिति सर्वगम् ॥ ७१॥",
            "a": "24",
            "p": 1
        },
        {
            "i": "24172",
            "n": 72,
            "s": "अथ तेनाऽहुते पुत्रे सामात्ये पुरुषोत्तमः ।\nस्वं रूपं दर्शयामास सर्वगं पूर्णसद्गुणम् ॥ ७२॥",
            "a": "24",
            "p": 1
        },
        {
            "i": "24173",
            "n": 73,
            "s": "तत् कालसूर्यामितदीप्ति सर्वजगद्भरं शाश्वतमप्रमेयम् ।\nदृष्ट्वैव चक्षूंषि सुयोधनाद्या न्यमीलयन् दीधितिवारितानि ॥ ७३॥",
            "a": "24",
            "p": 1
        },
        {
            "i": "24174",
            "n": 74,
            "s": "पिधाय रूपं पुनरेव तद्धरिर्वैचित्रवीर्येण समर्थितः पुनः ।\nकृत्वाऽन्धमेव प्रययौ सुयोधनं सहानुगं पापतमं प्रकाश्य ॥ ७४॥",
            "a": "24",
            "p": 1
        },
        {
            "i": "24175",
            "n": 75,
            "s": "अनन्तशक्तिः पुरुषोत्तमोऽसौ शक्तोऽपि दुर्योधनचित्तनिग्रहे ।\nनैव व्यधादेनमथोक्तकारिणं निपातयन्नन्धतमस्यनन्तः ॥ ७५॥",
            "a": "24",
            "p": 1
        },
        {
            "i": "24176",
            "n": 76,
            "s": "पुनश्च कुन्तीगृहमेत्य कृष्णस्तयोद्योगं धर्मसुतस्य शिष्टम् ।\nश्रुत्वा ययौ सूर्यजमात्मयाने निधाय तस्यावददात्मजन्म ॥ ७६॥",
            "a": "24",
            "p": 1
        },
        {
            "i": "24177",
            "n": 77,
            "s": "आयाहि पाण्डूनिति तद्वचः स नैवाकरोन्मानितो धार्तराष्ट्रैः ।\nसंस्थाप्य तं भगवान् द्रौणये च रहोऽवदन्मित्रभावं पृथाजैः ॥ ७७॥",
            "a": "24",
            "p": 1
        },
        {
            "i": "24178",
            "n": 78,
            "s": "यावत् पितुर्मरणं सोऽपि मैत्रीं वव्रे पार्थैस्तं च विसृज्य कृष्णः ।\nययौ कुरून् पूर्वमेवोद्विसृज्य पृथासुतानां स सकाशमीशः ॥ ७८॥",
            "a": "24",
            "p": 1
        },
        {
            "i": "24179",
            "n": 79,
            "s": "सम्प्रार्थितः पृथया चैव कर्णः पार्थैर्योगं याहि सूनुर्ममासि ।\nतेनाप्युक्ता वासविना विनाऽहं हन्यां सुतांस्ते न कथञ्चनेति ॥ ७९॥",
            "a": "24",
            "p": 1
        },
        {
            "i": "24180",
            "n": 80,
            "s": "ततो ययुः कौरवाः पाण्डवाश्च कुरुक्षेत्रं योद्धुकामाः सकृष्णाः ।\nचक्रुश्च ते शिबिराण्यत्र सर्वे शुभे देशे पाण्डवाः कृष्णबुद्ध्या ॥ ८०॥",
            "a": "24",
            "p": 1
        },
        {
            "i": "25101",
            "n": 1,
            "s": "औं ॥ ते सेने समरारम्भे समेते सागरोपमे ।\nभीमभीष्ममुखे वीक्ष्य प्राह वासविरच्युतम् ॥ १॥",
            "a": "25",
            "p": 1
        },
        {
            "i": "25102",
            "n": 2,
            "s": "' सेनयोरुभयोर्मध्ये रथं स्थापय मेऽच्युत' ।\n(भ\\. गी\\. १\\.२१) इत्युक्तः स तथा चक्रे पार्थः पश्यंश्च बान्धवान् ।\nविससर्ज धनुः पापाशङ्की तत्राऽह माधवः ॥ २॥",
            "a": "25",
            "p": 1
        },
        {
            "i": "25103",
            "n": 3,
            "s": "स्वधर्मो दुष्टदमनं धर्मज्ञानानुपालनम् ।\nक्षत्रियस्य तमुत्सृज्य निन्दितो यात्यधो ध्रुवम् ॥ ३॥",
            "a": "25",
            "p": 1
        },
        {
            "i": "25104",
            "n": 4,
            "s": "' यतः प्रवृत्तिर्भूतानां येन सर्वमिदं ततम् ।\nस्वकर्मणा तमभ्यर्च्य सिद्धिं विन्दति मानवः' ॥ ४॥ (भ\\. गी\\. १८\\.४६)",
            "a": "25",
            "p": 1
        },
        {
            "i": "25105",
            "n": 5,
            "s": "नच शोकस्त्वया कार्यो बन्धूनां निधनेक्षया ।\nदेहस्य सर्वथा नाशादनाशाच्चेतनस्य च ॥ ५॥",
            "a": "25",
            "p": 1
        },
        {
            "i": "25106",
            "n": 6,
            "s": "सृष्टिस्थित्यप्ययाज्ञानबन्धमोक्षप्रवृत्तयः ।\nप्रकाशनियमौ चैव ब्रह्मेशादिक्षरस्य च ।\nअक्षरप्रकृतेः सन्तो मत्त एव नचान्यतः ॥ ६॥",
            "a": "25",
            "p": 1
        },
        {
            "i": "25107",
            "n": 7,
            "s": "न मे कुतश्चित् सर्गाद्याः स्वातन्त्र्याद् गुणपूर्तितः ।\nअतः समाधिकाभावान्मम मद्वशमेव च ॥ ७॥",
            "a": "25",
            "p": 1
        },
        {
            "i": "25108",
            "n": 8,
            "s": "ज्ञात्वैषां निधनाद्यं च जीवादेरस्वतन्त्रताम् ।\nअस्वातन्त्र्यान्निवृत्तौ च मामनुस्मर युद्ध्य च ॥ ८॥",
            "a": "25",
            "p": 1
        },
        {
            "i": "25109",
            "n": 9,
            "s": "' ये तु सर्वाणि कर्माणि मयि संन्यस्य मत्पराः ।\nअनन्येनैव योगेन मां ध्यायन्त उपासते ॥ ९॥",
            "a": "25",
            "p": 1
        },
        {
            "i": "25110",
            "n": 10,
            "s": "तेषामहं समुद्धर्ता मृत्युसंसारसागरात् ।\nभवामि नचिरात् पार्थ मय्यावेशितचेतसाम्' ॥ १०॥ (भ\\. गी\\. १२\\.६\\-७)",
            "a": "25",
            "p": 1
        },
        {
            "i": "25111",
            "n": 11,
            "s": "' मया ततमिदं सर्वं जगदव्यक्तमूर्तिना ।\nमत्स्थानि सर्वभूतानि नचाहं तेष्ववस्थितः' ॥ ११॥ (भ\\. गी\\. ९\\.४)",
            "a": "25",
            "p": 1
        },
        {
            "i": "25112",
            "n": 12,
            "s": "सुपूर्णसत्सर्वगुणदेहोऽहं सर्वदा प्रभुः ।\nअस्पृष्टाखिलदोषैकनित्यसत्तनुरव्ययः ।\nइत्युक्तो वासविः प्राह व्याप्तं ते दर्शयेश मे ॥ १२॥",
            "a": "25",
            "p": 1
        },
        {
            "i": "25113",
            "n": 13,
            "s": "अथ दिव्यदृशं तस्य दत्वा व्याप्तं निजं वपुः ।\nदेशतः कालतश्चैव पूर्णं सर्वगुणैः सदा ।\nदर्शयामास भगवान् यावत्यर्जुनयोग्यता ॥ १३॥",
            "a": "25",
            "p": 1
        },
        {
            "i": "25114",
            "n": 14,
            "s": "तत्प्रार्थितः पुनः कृष्णस्तद् रूपं लोकमानतः ।\nपूर्ववद् दर्शयामास पुनश्चैनमशिक्षयत् ॥ १४॥",
            "a": "25",
            "p": 1
        },
        {
            "i": "25115",
            "n": 15,
            "s": "ज्ञानज्ञेयप्रकृत्यादि ज्ञापयन् पुरुषोत्तमः ।\nतेनानुशिष्टः पार्थस्तु सशरं धनुराददे ॥ १५॥",
            "a": "25",
            "p": 1
        },
        {
            "i": "25116",
            "n": 16,
            "s": "अथ व्यूढेष्वनीकेषु नदन् वायुसुतोऽभ्ययात् ।\nसमितिं धार्तराष्ट्राणां ते तं सर्वेऽभ्यवारयन् ।\nससृजुः शरवृष्टिं च भीमसेनस्य मूर्द्धनि ॥ १६॥",
            "a": "25",
            "p": 1
        },
        {
            "i": "25117",
            "n": 17,
            "s": "क्षिप्रं नैव प्रहर्तव्यं ज्ञातिषु प्रहरत्स्वपि ।\nइत्येवाप्रहरत्यस्मिन् शत्रुभिः शरविक्षते ॥ १७॥",
            "a": "25",
            "p": 1
        },
        {
            "i": "25118",
            "n": 18,
            "s": "अमुचन् धार्तराष्ट्रेषु शस्त्रवृष्टिं दुरासदाम् ।\nसौभद्रप्रमुखा वीराः सर्वे पाण्डुसुतात्मजाः ॥ १८॥",
            "a": "25",
            "p": 1
        },
        {
            "i": "25119",
            "n": 19,
            "s": "अपीडयंस्ताञ्छस्त्रौघैर्धार्तराष्ट्राः समन्ततः ।\nररक्ष तान् वायुसुतो विसृजञ्छरसञ्चयान् ॥ १९॥",
            "a": "25",
            "p": 1
        },
        {
            "i": "25120",
            "n": 20,
            "s": "तत्र भीमशरैर्नुन्ना धार्तराष्ट्राः समन्ततः ।\nभग्नास्तानथ गाङ्गेयो दिव्यास्त्रविदधारयत् ॥ २०॥",
            "a": "25",
            "p": 1
        },
        {
            "i": "25121",
            "n": 21,
            "s": "अथ द्वन्द्वानि युद्धानि बभूवुर्विजिगीषताम् ।\nद्रोणपार्षतयोश्चैव शैनेयकृतवर्मणोः ॥ २१॥",
            "a": "25",
            "p": 1
        },
        {
            "i": "25122",
            "n": 22,
            "s": "दुःशासनेन वीरस्य माद्रेयस्य यवीयसः ।\nनकुलस्य विकर्णस्य कार्ष्णेयैर्दुर्मुखादिनाम् ॥ २२॥",
            "a": "25",
            "p": 1
        },
        {
            "i": "25123",
            "n": 23,
            "s": "वृत्ते द्वन्द्वमहायुद्धे तत्र धर्मजपक्षगाः ।\nजिता विनैव शैनेयं सोऽजयद्धृदिकात्मजम् ॥ २३॥",
            "a": "25",
            "p": 1
        },
        {
            "i": "25124",
            "n": 24,
            "s": "अथ भीष्मद्रोणमुखैर्भगदत्तादिभिस्तथा ।\nविद्राप्यमाणं स्वबलं स्थापयामास मारुतिः ॥ २४॥",
            "a": "25",
            "p": 1
        },
        {
            "i": "25125",
            "n": 25,
            "s": "द्रोणं च भगदत्तं च कृपं दुर्योधनं तथा ।\nकेवलं बाहुवीर्येण व्यजयद् भीमविक्रमः ।\nहत्वोत्तरं मद्रराजो व्यद्रावयदनीकिनीम् ॥ २५॥",
            "a": "25",
            "p": 1
        },
        {
            "i": "25126",
            "n": 26,
            "s": "अथ भीष्ममुदीर्णास्त्रं द्रावयन्तं वरूथिनीम् ।\nससौमदत्तिं सौभद्रसहायोऽर्जुन आसदत् ॥ २६॥",
            "a": "25",
            "p": 1
        },
        {
            "i": "25127",
            "n": 27,
            "s": "सौभद्रं तत्र विक्रान्तमतीत्य द्युसरित्सुतः ।\nद्रावयामास पाञ्चालान् पश्यतः सव्यसाचिनः ॥ २७॥",
            "a": "25",
            "p": 1
        },
        {
            "i": "25128",
            "n": 28,
            "s": "तस्य विक्रममालक्ष्य पार्थं तद्गौरवानुगम् ।\nदृष्ट्वा युधिष्ठिरो राजा क्रुद्धः सेनामपाहरत् ॥ २८॥",
            "a": "25",
            "p": 1
        },
        {
            "i": "25129",
            "n": 29,
            "s": "रात्रौ युधिष्ठिरश्चिन्तामाप्य पार्थं व्यगर्हयत् ।\nस कृष्णाद्यैः सान्त्वितश्च पुनर्युद्धाय निर्ययौ ॥ २९॥",
            "a": "25",
            "p": 1
        },
        {
            "i": "25130",
            "n": 30,
            "s": "एवं भीष्मो दशाहानि सेनापत्यं चकार ह ।\nकृत्वाऽपि पाण्डवैर्युद्धं तत् कर्तुमकृतोपमम् ॥ ३०॥",
            "a": "25",
            "p": 1
        },
        {
            "i": "25131",
            "n": 31,
            "s": "कर्णोऽर्द्धरथ इत्युक्त्वा तावद् युद्धात् प्रयापितः ।\nयावत् त्वं योत्स्यसे तावन्न योत्स्यामीति निर्गते ॥ ३१॥",
            "a": "25",
            "p": 1
        },
        {
            "i": "25132",
            "n": 32,
            "s": "कर्णेऽयुतरथानां स नित्यशो वधमाहवे ।\nप्रतिजज्ञेऽकरोत् तच्च पुनश्चास्त्रविदां वरः ॥ ३२॥",
            "a": "25",
            "p": 1
        },
        {
            "i": "25133",
            "n": 33,
            "s": "सुसमर्थावपि वधे तस्य भीमधनञ्जयौ ।\nस्नेहेन यन्त्रितौ तस्य गौरवाच्चान्ववर्तताम् ॥ ३३॥",
            "a": "25",
            "p": 1
        },
        {
            "i": "25134",
            "n": 34,
            "s": "बभूवुस्तत्र युद्धानि चित्राणि सुबहूनि च ।\nतान्यम्बरे विमानस्था ब्रह्मरुद्रपुरस्सराः ।\nअपश्यन् देवताः सर्वा गन्धर्वाप्सरसोऽसुराः ॥ ३४॥",
            "a": "25",
            "p": 1
        },
        {
            "i": "25135",
            "n": 35,
            "s": "धृष्टद्युम्नो महेष्वासः प्रतिव्यूह्याऽपगासुतम् ।\nचक्रे युद्धानि सुबहून्यजेयः शत्रुभी रणे ॥ ३५॥",
            "a": "25",
            "p": 1
        },
        {
            "i": "25136",
            "n": 36,
            "s": "तत्रोद्दधार कृष्णोऽपि फल्गुनं मृदुयोधिनम् ।\nदृष्ट्वा चक्रं तथोद्यम्य बाहुं भीष्माय जग्मिवान् ॥ ३६॥",
            "a": "25",
            "p": 1
        },
        {
            "i": "25137",
            "n": 37,
            "s": "तेन स्तुतो गृहीतश्च फल्गुनेन प्रणम्य च ।\nप्रार्थितो रथमारूढः पुनः शङ्खमपूरयत् ॥ ३७॥",
            "a": "25",
            "p": 1
        },
        {
            "i": "25138",
            "n": 38,
            "s": "ततो भीष्मोऽर्जुनश्चैव शस्त्रास्त्रैरभ्यवर्षताम् ।\nअयत्नेन जितश्चैव फल्गुनेनाऽपगासुतः ॥ ३८॥",
            "a": "25",
            "p": 1
        },
        {
            "i": "25139",
            "n": 39,
            "s": "अयुतानि बहून्याजौ रथानां निजघान च ।\nजिताः सेनापहारं च चक्रुर्भीष्ममुखास्ततः ॥ ३९॥",
            "a": "25",
            "p": 1
        },
        {
            "i": "25140",
            "n": 40,
            "s": "कदाचिदग्रगो भीमो भीष्मद्रोणौ विसारथी ।\nकृत्वा विद्राप्य तानश्वान् भित्वा व्यूहं विवेश ह ॥ ४०॥",
            "a": "25",
            "p": 1
        },
        {
            "i": "25141",
            "n": 41,
            "s": "पुनः संस्थापितरथौ विजित्यायत्नतो बली ।\nयतमानौ महेष्वासौ धार्तराष्ट्रान् जघान ह ।\nपञ्चविंशद्धतास्तत्र धार्तराष्ट्रा महाबलाः ॥ ४१॥",
            "a": "25",
            "p": 1
        },
        {
            "i": "25142",
            "n": 42,
            "s": "भगदत्तद्रौणिकृपशल्यदुर्योधनादयः ।\nसर्वे जिता द्राविताश्च सेना च बहुला हता ॥ ४२॥",
            "a": "25",
            "p": 1
        },
        {
            "i": "25143",
            "n": 43,
            "s": "विरथो व्यायुधश्चैव दृढवेधविमूर्च्छितः ।\nकृतो दुर्योधनः सर्वराज्ञां भीमेन पश्यताम् ॥ ४३॥",
            "a": "25",
            "p": 1
        },
        {
            "i": "25144",
            "n": 44,
            "s": "ततोऽपहारं सैन्यस्य जिताश्चक्रुश्च कौरवाः ।\nदुर्योधनो निशायां च ययौ यत्र नदीसुतः ।\nपीडितो भीमबाणैश्च क्षरद्गात्रो ननाम तम् ॥ ४४॥",
            "a": "25",
            "p": 1
        },
        {
            "i": "25145",
            "n": 45,
            "s": "उवाच हेतुना केन वयं क्षीयाम सर्वदा ।\nपाण्डवाश्च जयं नित्यं लब्ध्वा हर्षमवाप्नुवन् ॥ ४५॥",
            "a": "25",
            "p": 1
        },
        {
            "i": "25146",
            "n": 46,
            "s": "तमाह भीष्मस्तेऽजेया देवास्ते धरणीं गताः ।\nविशेषतः केशवेन पालितास्तत्प्रियाः सदा ॥ ४६॥",
            "a": "25",
            "p": 1
        },
        {
            "i": "25147",
            "n": 47,
            "s": "मानसोत्तरशैले हि पुरा ब्रह्मपुरस्सराः ।\nस्थिता देवास्तदाऽपश्यद् ब्रह्मैको हरिमम्बरे ॥ ४७॥",
            "a": "25",
            "p": 1
        },
        {
            "i": "25148",
            "n": 48,
            "s": "स्तुत्वा सम्पूज्य भूमेः स भारावतरणाय तम् ।\nप्रार्थयामास तेनोक्तं देवानामवदद् विभुः ॥ ४८॥",
            "a": "25",
            "p": 1
        },
        {
            "i": "25149",
            "n": 49,
            "s": "अयं नारायणो देवः पुर्णानन्तगुणार्णवः ।\nआज्ञापयति वः सर्वान् प्रादुर्भावाय भूतळे ।\nस्वयं च देवकीपुत्रो भविष्यति जगत्पतिः ॥ ४९॥",
            "a": "25",
            "p": 1
        },
        {
            "i": "25150",
            "n": 50,
            "s": "एवं तेन समादिष्टा धर्मवाय्वादयोऽखिलाः ।\nअभवन् पाण्डवाद्यास्ते सेन्द्राः सहमरुद्गणाः ॥ ५०॥",
            "a": "25",
            "p": 1
        },
        {
            "i": "25151",
            "n": 51,
            "s": "स च नारायणो देवो देवकीनन्दनोऽभवत् ।\nतेनैते पालिताः पार्था अजेया देवसर्गिणः ।\nतस्मात् तैः सन्धिमन्विच्छ यदीच्छस्यपराभवम् ॥ ५१॥",
            "a": "25",
            "p": 1
        },
        {
            "i": "25152",
            "n": 52,
            "s": "इत्युक्तो डम्भबुद्ध्यैव नत्वा विष्णुं ततो ययौ ।\nप्रातर्निर्यातयामास सेनां युद्धाय दुर्मतिः ॥ ५२॥",
            "a": "25",
            "p": 1
        },
        {
            "i": "25153",
            "n": 53,
            "s": "दिव्यौषधेन भीष्मस्य भूत्वा च निरुजस्ततः ।\nभीष्ममग्रे निधायैव ययौ युद्धाय दंसितः ॥ ५३॥",
            "a": "25",
            "p": 1
        },
        {
            "i": "25154",
            "n": 54,
            "s": "तत्राऽसीद् युद्धमतुलं भीमभीष्मानुयायिनाम् ।\nपाण्डवानां कुरूणां च शूराणामनिवर्तिनाम् ॥ ५४॥",
            "a": "25",
            "p": 1
        },
        {
            "i": "25155",
            "n": 55,
            "s": "धृष्टद्युम्नस्तत्र भीमानुयायी दुर्योधनस्यावरजैः प्रयुद्ध्यन् ।\nसम्मोहनास्त्रेण विमोहयित्वा विकर्णपूर्वानहनच्च सेनाम् ॥ ५५॥",
            "a": "25",
            "p": 1
        },
        {
            "i": "25156",
            "n": 56,
            "s": "ततो द्रोणस्तान् समुत्थाप्य सर्वान् विज्ञानास्त्रेणाऽसदत् पार्षतं च ।\nतं भीमसेनः सूतहीनं विधाय व्यद्रावयच्छत्रुगणाञ्छरौघैः ॥ ५६॥",
            "a": "25",
            "p": 1
        },
        {
            "i": "25157",
            "n": 57,
            "s": "अथाऽसदत् कृतवर्मा रथेन धृष्टद्युम्नं सोऽभ्ययात् तावुभौ च ।\nववर्षतुः शरवर्षैरथोग्रैस्तत्राकरोद् विरथं द्रौपदिस्तम् ॥ ५७॥",
            "a": "25",
            "p": 1
        },
        {
            "i": "25158",
            "n": 58,
            "s": "तस्मिन् जिते रथवीरे स्वयं तं दुर्योधनः पार्षतमाससाद ।\nतं भीमसेनो विरथायुधं च कृत्वा बाणेनाहनज्जत्रुदेशे ॥ ५८॥",
            "a": "25",
            "p": 1
        },
        {
            "i": "25159",
            "n": 59,
            "s": "विमूर्च्छितं तं रुधिरौघमुच्चैर्वमन्तमाशु स्वरथे निधाय ।\nकृपो ययौ मारुतिर्धार्तराष्ट्रीं व्यद्रावयत् पृतनां बाणपूगैः ॥ ५९॥",
            "a": "25",
            "p": 1
        },
        {
            "i": "25160",
            "n": 60,
            "s": "अथेन्द्रसूनुः केशवप्रेरितेन रथेन शत्रून् विधमञ्छरौघैः ।\nरथान् रणे पञ्चविंशत्सहस्रान् निनाय वैवस्वतसादनाय ॥ ६०॥",
            "a": "25",
            "p": 1
        },
        {
            "i": "25161",
            "n": 61,
            "s": "तमन्वयाद् युयुधानः सुधन्वा विद्रावयन् धार्तराष्ट्रस्य सेनाम् ।\nतमभ्ययात् सौमदत्तिस्तयोश्च सुयुद्धमासीदतिभैरवास्त्रम् ॥ ६१॥",
            "a": "25",
            "p": 1
        },
        {
            "i": "25162",
            "n": 62,
            "s": "पुत्रान् दशास्याऽशु निहत्य वीरः स सात्यकेः सौमदत्तिः सकाशे ।\nसमर्पयामास शरीरदारणैः शरैरुभौ तौ विरथौ च चक्रतुः ॥ ६२॥",
            "a": "25",
            "p": 1
        },
        {
            "i": "25163",
            "n": 63,
            "s": "अथासिपाणिं युयुधानमाशु महासिहस्तेन च सौमदत्तिना ।\nआसादितं वीक्ष्य रथं स्वकीयमारोपयामास सुतोऽनिलस्य ॥ ६३॥",
            "a": "25",
            "p": 1
        },
        {
            "i": "25164",
            "n": 64,
            "s": "सुयोधनः सौमदत्तिं स्वकीयरथे व्यवस्थाप्य च भीमसेनात् ।\nअपाद्रवद् वासविर्भीष्ममाजौ समाससादाऽशु महेन्द्रकल्पः ॥ ६४॥",
            "a": "25",
            "p": 1
        },
        {
            "i": "25165",
            "n": 65,
            "s": "उभौ च तावस्त्रविदां प्रबर्हौ शरैर्महाशीविषसन्निकाशैः ।\nततक्षतुर्नाकसदां समक्षं महाबलौ संयति जातदर्पौ ॥ ६५॥",
            "a": "25",
            "p": 1
        },
        {
            "i": "25166",
            "n": 66,
            "s": "स्वबाहुवीर्येण जितः स भीष्मः किरीटिना लोकमहारथेन ।\nसेनामपाहृत्य ययौ निशायामासादितायामथ पाण्डवाश्च ॥ ६६॥",
            "a": "25",
            "p": 1
        },
        {
            "i": "25167",
            "n": 67,
            "s": "ततः परेद्युः पुनरेव भीमभीष्मौ पुरस्कृत्य समीयतुस्ते ।\nसेने तदा सारथिहीनमाशु भीष्मं कृत्वा मारुतिरभ्यगात् परान् ।\nनिपापितास्तेन रथेभवाजिनः प्रदुद्रुवुश्चावशिष्टाः समस्ताः ॥ ६७॥",
            "a": "25",
            "p": 1
        },
        {
            "i": "25168",
            "n": 68,
            "s": "दुर्योधनाद्येषु पराजितेषु भीष्मद्रोणद्रौणिपुरस्सरेषु ।\nमहागजस्थो भगदत्त आगादायन् बाणं भीमसेनेऽमुचच्च ॥ ६८॥",
            "a": "25",
            "p": 1
        },
        {
            "i": "25169",
            "n": 69,
            "s": "तेनातिविद्धे भीमसेनेऽस्य पुत्र उद्यच्छमानं पितरं निवार्य ।\nघटोत्कचोऽभ्यद्रवदाशु वीरः स्वमायया हस्तिचतुष्टयस्थः ॥ ६९॥",
            "a": "25",
            "p": 1
        },
        {
            "i": "25170",
            "n": 70,
            "s": "स वैष्णवास्त्रं भगदत्तसंस्थं विज्ञाय विष्णोर्वरतो विशेषतः ।\nअमोघमन्यत्र हरेर्मरुत्सुतः पुत्रे याते न स्वयमभ्यधावत् ॥ ७०॥",
            "a": "25",
            "p": 1
        },
        {
            "i": "25171",
            "n": 71,
            "s": "अनुग्रहादभ्यधिकादवध्यं जानन्नपि स्वं वासुदेवस्य नित्यम् ।\nतद्भक्तिवैशेष्यत एव तस्य सत्यं वाक्यं कर्तुमरिं नचायात् ।\nयदा स्वपुत्रेण जितो भवेत् स किम्वात्मनेत्येव तदा प्रवेत्तुम् ॥ ७१॥",
            "a": "25",
            "p": 1
        },
        {
            "i": "25172",
            "n": 72,
            "s": "स विस्मृतास्त्रस्तु यदा भवेत् तदा भीमो भगदत्तं प्रयाति ।\nऋते भीमं वाऽर्जुनं नास्त्रमेष प्रमुञ्चतीत्येव हि वेद भीमः ॥ ७२॥",
            "a": "25",
            "p": 1
        },
        {
            "i": "25173",
            "n": 73,
            "s": "चतुर्गजात्मोपरिगात्मकश्च घटोत्कचः सुप्रतीकं च तं च ।\nनानाप्रहारैर्वितुदंश्चकार सन्दिग्धजीवौ जगतां समक्षम् ॥ ७३॥",
            "a": "25",
            "p": 1
        },
        {
            "i": "25174",
            "n": 74,
            "s": "गजार्तनादं तु निशम्य भीष्ममुखाः समापेतुरमुं च दृष्ट्वा ।\nमहाकायं भीमममुष्य पृष्ठगोपं च वाय्वात्मजमत्रसन् भृशम् ।\nते भीतभीताः पृतनापहारं कृत्वाऽपजग्मुः शिबिराय शीघ्रम् ॥ ७४॥",
            "a": "25",
            "p": 1
        },
        {
            "i": "25175",
            "n": 75,
            "s": "दिने परे चैव पुनः समेताः परस्परं पाण्डवकौरवास्ते ।\nतत्राऽसदन्नागसुतासमुद्भवः पार्थात्मजः शाकुनेयान् षळेकः ॥ ७५॥",
            "a": "25",
            "p": 1
        },
        {
            "i": "25176",
            "n": 76,
            "s": "तैः प्रासहस्तैः क्षतकायोऽतिरूढकोपः स खड्गेन चकर्त तेषाम् ।\nशिरांसि वीरो बलवानिरावान् भयं दधद् धार्तराष्ट्रेषु चोग्रम् ॥ ७६॥",
            "a": "25",
            "p": 1
        },
        {
            "i": "25177",
            "n": 77,
            "s": "दृष्ट्वा तमुग्रं धृतराष्ट्रपुत्रो दिदेश रक्षोऽलम्बुसनामधेयम् ।\nजह्यार्जुनिं क्षिप्रमिति स्म तच्च समासदन्नागसुतातनूजम् ॥ ७७॥",
            "a": "25",
            "p": 1
        },
        {
            "i": "25178",
            "n": 78,
            "s": "तयोरभूद् युद्धमतीव दारुणं मायायुजोर्वीर्यवतोर्महाद्भुतम् ।\nससादिनोऽश्वान् स तु राक्षसोऽसृजत् ते पार्थपुत्रस्य च सादिनोऽहनन् ।\nततस्त्वनन्ताकृतिमाप्तमार्जुनिं सुपर्णरूपोऽहनदाशु राक्षसः ॥ ७८॥",
            "a": "25",
            "p": 1
        },
        {
            "i": "25179",
            "n": 79,
            "s": "हतं निशम्याऽर्जुनिमुग्रपौरुषो ननाद कोपेन वृकोदरात्मजः ।\nचचाल भूर्नानदतोऽस्य रावतः ससागरागेन्द्रनगा भृशं तदा ॥ ७९॥",
            "a": "25",
            "p": 1
        },
        {
            "i": "25180",
            "n": 80,
            "s": "अलम्बुसस्तं प्रसमीक्ष्य मारुतेः सुतं बलाढ्यं भयतः पराद्रवत् ।\nपराद्रवन् धार्तराष्ट्रस्य सेनाः सर्वास्तमाराथ सुयोधनो नृपः ॥ ८०॥",
            "a": "25",
            "p": 1
        },
        {
            "i": "25181",
            "n": 81,
            "s": "स भीमपुत्रस्य जघान मन्त्रिणो महाबलांश्चतुरोऽन्यांस्तथैव ।\nहतावशेषेषु च विद्रवत्सु घटोत्कचोऽभ्याहनदाशु तं नृपम् ॥ ८१॥",
            "a": "25",
            "p": 1
        },
        {
            "i": "25182",
            "n": 82,
            "s": "स पीड्यमानो युधि तेन रक्षसा प्रवेशयामास शरं घटोत्कचे ।\nदृढाहतस्तेन तदा वलीयसा घटोत्कचः प्रव्यथितेन्द्रियो भृशम् ।\nतस्थौ कथञ्चिद् भुवि पात्यमानः पुनः शरानप्यसृजत् सुयोधने ॥ ८२॥",
            "a": "25",
            "p": 1
        },
        {
            "i": "25183",
            "n": 83,
            "s": "चिरप्रयुद्धौ नृपराक्षसाधिपौ परस्पराजेयतमौ रणाजिरे ।\nद्रोणादयो वीक्ष्य रिरक्षिषन्तः सुयोधनं प्रापुरमित्रसाहाः ॥ ८३॥",
            "a": "25",
            "p": 1
        },
        {
            "i": "25184",
            "n": 84,
            "s": "स द्रोणशल्यौ गुरुपुत्रगौतमौ भूरिश्रवःकृतवर्मादिकांश्च ।\nववर्ष बाणैर्गगनं समाश्रितो घटोत्कचः स्थूलतमै सुवेगैः ॥ ८४॥",
            "a": "25",
            "p": 1
        },
        {
            "i": "25185",
            "n": 85,
            "s": "तमेकग्र्यै रथिभिः परिष्कृतं निरीक्ष्य भीमोऽभ्यगमत् समस्तान् ।\nद्रोणोऽत्र भीमप्रहितैः शरोत्तमैः सुपीडितः प्राप्तमूर्च्छः पपात ॥ ८५॥",
            "a": "25",
            "p": 1
        },
        {
            "i": "25186",
            "n": 86,
            "s": "द्रौणिं कृपाद्यान् ससुयोधनांश्च चकार भीमो विरथान् क्षणेन ।\nनिवार्यमाणांस्तु वृकोदरेण घटोत्कचस्तान् प्रववर्ष सायकैः ॥ ८६॥",
            "a": "25",
            "p": 1
        },
        {
            "i": "25187",
            "n": 87,
            "s": "तेनाम्बरस्थेन तरुप्रमाणैरभ्यर्दिताः कुरवः सायकौघैः ।\nभूमौ च भीमेन शरौघपीडिताः पेतुर्नेदुः प्राद्रवंश्चातिभीताः ॥ ८७॥",
            "a": "25",
            "p": 1
        },
        {
            "i": "25188",
            "n": 88,
            "s": "सर्वांश्च ताञ्छिबिरं प्रापयित्वा विना भीष्मं कौरवान् भीमसेनः ।\nघटोत्कचश्चानदतां महास्वनौ नादेन लोकानभिपूरयन्तौ ॥ ८८॥",
            "a": "25",
            "p": 1
        },
        {
            "i": "25189",
            "n": 89,
            "s": "दुर्योधनोऽथ स्वजनैः समेतः पुनः प्रायाद् रणभूमिं स भीष्मम् ।\nजयोपायं भैमसेनेरपृच्छत् स्वस्यैव स प्राह न तं व्रजेति ॥ ८९॥",
            "a": "25",
            "p": 1
        },
        {
            "i": "25190",
            "n": 90,
            "s": "प्राग्ज्योतिषं चैव घटोत्कचाय सम्प्रेषयामास सुरापगासुतः ।\nस प्राप्य हैडिम्बमयोधयद् बली स चार्दयामास सकुञ्जरं तम् ॥ ९०॥",
            "a": "25",
            "p": 1
        },
        {
            "i": "25191",
            "n": 91,
            "s": "तेनार्दितः प्राहिणोच्छूलमस्मै वियत्यभिप्लुत्य तदा घटोत्कचः ।\nप्रगृह्य शूलं प्रबभञ्ज जानुमारोप्य देवा जहृषुस्तदीक्ष्य ॥ ९१॥",
            "a": "25",
            "p": 1
        },
        {
            "i": "25192",
            "n": 92,
            "s": "तदा स तस्यैव पदानुगान् नृपो जघान तं मारुतिरभ्ययाद् रणे ।\nस प्राहिणोद् भीमसेनाय वीरो गजं तमस्तम्भयदाशु सायकैः ॥ ९२॥",
            "a": "25",
            "p": 1
        },
        {
            "i": "25193",
            "n": 93,
            "s": "संस्तम्भिते बाणवरैस्तु नागे भीमस्याश्वान् सायकैरार्दयत् सः ।\nसोऽभ्यर्दिताश्वोऽथ गदां प्रगृह्य हन्तुं नृपं तं सगजं समासदत् ॥ ९३॥",
            "a": "25",
            "p": 1
        },
        {
            "i": "25194",
            "n": 94,
            "s": "स हन्तुकामेन रुषाऽभिपन्नो भीमेन राजा पुरतः पृष्ठतश्च ।\nकृष्णेनास्त्रं वैष्णवं तद् गृहीतुं सहार्जुनेनापययौ सुभीतः ॥ ९४॥",
            "a": "25",
            "p": 1
        },
        {
            "i": "25195",
            "n": 95,
            "s": "तस्मिन् गते भीमसेनार्जुनाभ्यां विद्राविते राजसङ्घे समस्ते ।\nभीष्मः सेनामपहृत्यापयातो दुर्योधनस्तं निशि चोपजग्मिवान् ॥ ९५॥",
            "a": "25",
            "p": 1
        },
        {
            "i": "25196",
            "n": 96,
            "s": "संश्रावितः क्रूरवचः स तेन चक्रे सत्यं मृत्युभयं विहाय ।\nशक्त्या हनिष्यामि परानिति स्म चक्रे च तत् कर्म तथा परेद्युः ॥ ९६॥",
            "a": "25",
            "p": 1
        },
        {
            "i": "25197",
            "n": 97,
            "s": "तं शक्तितो जुगुपुर्धार्तराष्ट्रास्तेनार्दिताश्चेदिपाञ्चालमत्स्याः ।\nपराद्रवन् भीष्मबाणोरुभीताः सिंहार्दिताः क्षुद्रमृगा इवाऽर्ताः ॥ ९७॥",
            "a": "25",
            "p": 1
        },
        {
            "i": "25198",
            "n": 98,
            "s": "संस्थाप्य तान् भीष्ममभिप्रयान्तमलम्बुसोऽवारयत् पार्थसूनुम् ।\nविजित्य तं केशवभागिनेयो ययौ भीष्मं धार्तराष्ट्रोऽमुमार ॥ ९८॥",
            "a": "25",
            "p": 1
        },
        {
            "i": "25199",
            "n": 99,
            "s": "तद् युद्धमासीन्नृपपार्थपुत्रयोर्विचित्रमत्यद्भुतमुग्ररूपम् ।\nसमं चिरं तत्र धनुश्चकर्त ध्वजं च राजा सहसाऽभिमन्योः ॥ ९९॥",
            "a": "25",
            "p": 1
        },
        {
            "i": "251100",
            "n": 100,
            "s": "अथैनमुग्रैश्च शरैर्ववर्ष सूतं च तस्याऽशु जघान वीरः ।\nतदाऽऽसदद् भीमसेनो नृपं तं जघान चाश्वान् धृतराष्ट्रजस्य ॥ १००॥",
            "a": "25",
            "p": 1
        },
        {
            "i": "251101",
            "n": 101,
            "s": "द्रोणो द्रौणिर्भगदत्तः कृपश्च सचित्रसेना अभ्ययुर्भीमसेनम् ।\nसर्वांश्च तान् विमुखीकृत्य भीमः स चित्रसेनाय गदां समाददे ॥ १०१॥",
            "a": "25",
            "p": 1
        },
        {
            "i": "251102",
            "n": 102,
            "s": "तामुद्यतां वीक्ष्य पराद्रवंस्ते स चित्रसेनश्च रथादवप्लुतः ।\nसञ्चूर्णितो गदया तद्रथश्च तज्जीवनेनोद्धृषिताश्च कौरवाः ॥ १०२॥",
            "a": "25",
            "p": 1
        },
        {
            "i": "251103",
            "n": 103,
            "s": "भीष्मस्तु पाञ्चालकरूशचेदिष्वहन् सहस्राणि चतुर्दशोग्रः ।\nरथप्रबर्हानतितिग्मतेजा विद्रावयामास परानवीनिव ॥ १०३॥",
            "a": "25",
            "p": 1
        },
        {
            "i": "251104",
            "n": 104,
            "s": "विद्राप्य सर्वामपि पाण्डुसेनां विश्राव्य लोकेषु च कीर्तिमात्मनः ।\nसेनां समाहृत्य ययौ निशागमे सम्पूज्यमानो धृतराष्ट्रपुत्रैः ॥ १०४॥",
            "a": "25",
            "p": 1
        },
        {
            "i": "251105",
            "n": 105,
            "s": "द्रोणो विराटस्य पुरो निहत्य शङ्खं सुतं तस्य विजित्य तं च ।\nविद्राप्य सेनामपि पाण्डवानां ययौ नदीजेन सहैव हृष्टः ॥ १०५॥",
            "a": "25",
            "p": 1
        },
        {
            "i": "251106",
            "n": 106,
            "s": "भीमार्जुनावपि शत्रून् निहत्य विद्राप्य सर्वांश्च युधि प्रवीरान् ।\nयुधिष्ठिरेणापहृते स्वसैन्ये भीतेन भीष्माच्छिबिरं प्रजग्मतुः ॥ १०६॥",
            "a": "25",
            "p": 1
        },
        {
            "i": "251107",
            "n": 107,
            "s": "युधिष्ठिरो भीष्मपराक्रमेण भीतो भीष्मं स्ववधोपायमेव ।\nप्रष्टुं ययौ निशि कृष्णोऽनुजाश्च तस्यान्वयुस्तं स पितामहो यत् ॥ १०७॥",
            "a": "25",
            "p": 1
        },
        {
            "i": "251108",
            "n": 108,
            "s": "भीमार्जुनौ शक्नुवन्तावपि स्म नर्तेऽनुज्ञां हन्तुमिमं तदैच्छताम् ।\nपूज्यो यतो भीष्म उदारकर्मा कृष्णोऽप्ययात् तेन हि पाण्डवार्थे ॥ १०८॥",
            "a": "25",
            "p": 1
        },
        {
            "i": "251109",
            "n": 109,
            "s": "प्राप्यानुज्ञां भीष्मतस्ते वधाय शिखण्डिनं तद्वचसाऽग्रयायिनम् ।\nकृत्वा परेद्युर्युधये विनिर्गता भिष्मं पुरस्कृत्य तथा परेऽपि ॥ १०९॥",
            "a": "25",
            "p": 1
        },
        {
            "i": "251110",
            "n": 110,
            "s": "शिखण्डिनो रक्षकः फल्गुनोऽभूद् भीष्मस्य दुःशासन आस चाग्रे ।\nअन्ये च सर्वे जुगुपुर्भीष्ममेव न्यवारयन् भीमसेनादयस्तान् ॥ ११०॥",
            "a": "25",
            "p": 1
        },
        {
            "i": "251111",
            "n": 111,
            "s": "भीष्माय यान्तं युयुधानमाजौ न्यवारयद् राक्षसोऽलम्बुसोऽथ ।\nतं वज्रकल्पैरतुदद् वृष्णिवीरः शरैः स मायामसृजत् तदोग्राम् ॥ १११॥",
            "a": "25",
            "p": 1
        },
        {
            "i": "251112",
            "n": 112,
            "s": "अस्त्रेण मायामपनुद्य वीरो व्यद्रावयद् राक्षसं सात्यकिस्तम् ।\nतस्मिन् गते युयुधानो रथेन ययौ भीष्मं पार्थमन्वेव धन्वी ॥ ११२॥",
            "a": "25",
            "p": 1
        },
        {
            "i": "251113",
            "n": 113,
            "s": "द्रोणो द्रौणिर्धार्तराष्ट्रश्च राजा भूरिश्रवा भगदत्तः कृपश्च ।\nशल्यो बाह्लीकः कृतवर्मा सुशर्मा सर्वाश्च सेना वारिता वायुजेन ॥ ११३॥",
            "a": "25",
            "p": 1
        },
        {
            "i": "251114",
            "n": 114,
            "s": "स तान् मुहुर्विरथीकृत्य वीरः प्राग्ज्योतिषं सगजं द्रावयित्वा ।\nन्यवारयत् फल्गुनं रोद्धुकामं पार्थश्च देवव्रतमाससाद ॥ ११४॥",
            "a": "25",
            "p": 1
        },
        {
            "i": "251115",
            "n": 115,
            "s": "युधिष्ठिरं भीष्ममभिप्रयान्तं माद्रीसुताभ्यां सहितं नृवीरम् ।\nन्यवारयच्छकुनिः सादिनां च युतोऽयुतेनैव वराश्वगेन ॥ ११५॥",
            "a": "25",
            "p": 1
        },
        {
            "i": "251116",
            "n": 116,
            "s": "तान् सादिनोऽश्वांश्च निहत्य सर्वान् विजित्य तं शकुनिं पाण्डवास्ते ।\nप्रापुर्भीष्मं द्रौपदेयाश्च सर्वे तथा विराटद्रुपदौ कुन्तिभोजः ॥ ११६॥",
            "a": "25",
            "p": 1
        },
        {
            "i": "251117",
            "n": 117,
            "s": "धृष्टद्युम्नं भीष्ममभिप्रयान्तं न्यवारयत् सैन्धवस्तं स बाणैः ।\nहताश्वसूतं सगणं द्रावयित्वा समासदद् भीष्ममेवाऽशु वीरः ॥ ११७॥",
            "a": "25",
            "p": 1
        },
        {
            "i": "251118",
            "n": 118,
            "s": "गुप्तोऽथ पार्थेन रणे शिखण्डी भीष्मं समासाद्य शरैरताडयत् ।\nभीष्मः स्त्रीत्वं तस्य जानन् न तस्मै मुमोच बाणान् स तु तं तुतोद ॥ ११८॥",
            "a": "25",
            "p": 1
        },
        {
            "i": "251119",
            "n": 119,
            "s": "शिखण्डिनं वारयामास बाणैर्दुर्मर्षणोऽमर्षणविह्वलेक्षणः ।\nनात्येतुमेनमशकच्छिखण्डी दुःशासनः पार्थमवारयत् तदा ॥ ११९॥",
            "a": "25",
            "p": 1
        },
        {
            "i": "251120",
            "n": 120,
            "s": "स लोकवीरोऽपि दुरात्मनाऽमुना रुद्धोऽशकन्नैनमतीत्य यातुम् ।\nभीष्मं पार्थः सायकाश्चास्य तस्मिन् ससज्जिरे पर्वतेष्वप्यसक्ताः ॥ १२०॥",
            "a": "25",
            "p": 1
        },
        {
            "i": "251121",
            "n": 121,
            "s": "अमर्षयुक्तौ चिरमेव वीरावयुद्ध्यतामर्जुनधार्तराष्ट्रौ ।\nसमं तदासीन्महदद्भुतं च दिवौकसां पश्यतां भूभृतां च ॥ १२१॥",
            "a": "25",
            "p": 1
        },
        {
            "i": "251122",
            "n": 122,
            "s": "तदा विराटद्रुपदौ कुन्तिभोजं कृष्णासुतान् केकयांश्चेकितानम् ।\nभूरिः शलः सोमदत्तो विकर्णः सकेकया वारयामासुरुच्चैः ॥ १२२॥",
            "a": "25",
            "p": 1
        },
        {
            "i": "251123",
            "n": 123,
            "s": "जित्वैव तांस्तेऽभिययुश्च भीष्मं ततोऽर्जुनोऽतीत्य दुःशासनं च ।\nभीष्मं शरैरार्च्छदरिप्रमाथिभिः शिखण्डिनं धार्तराष्ट्राद् विमुच्य ॥ १२३॥",
            "a": "25",
            "p": 1
        },
        {
            "i": "251124",
            "n": 124,
            "s": "स तैः समस्तैर्बहुशस्त्रपूगैर्भृशं मर्मस्वर्दितश्चापमुक्तैः ।\nशरैः समस्तान् विरथांश्चकार शैनैयपाञ्चाल्ययुधिष्ठिराद्यान् ॥ १२४॥",
            "a": "25",
            "p": 1
        },
        {
            "i": "251125",
            "n": 125,
            "s": "स चेदिपाञ्चालकरूशमुख्यान् रथोत्तमान् पञ्चविंशत्सहस्रान् ।\nसम्प्रेषयामास यमाय बाणैर्युगान्तकालेऽग्निरिव प्रवृद्धः ॥ १२५॥",
            "a": "25",
            "p": 1
        },
        {
            "i": "251126",
            "n": 126,
            "s": "निरीक्ष्य तं सूर्यमिवाऽतपन्तं सञ्चोदितो वासुदेवेन पार्थः ।\nचिच्छेद तत्कार्मुकं लोकवीरो रणेऽर्द्धचन्द्रेण स चान्यदाददे ॥ १२६॥",
            "a": "25",
            "p": 1
        },
        {
            "i": "251127",
            "n": 127,
            "s": "चिच्छेद तच्चैवमष्टौ धनूंषि शक्तिं च चर्मासिवरं पराणि च ।\nधनूंषि दत्तानि नृभिर्नृपस्य सर्वाणि चिच्छेद स पाकशासनिः ॥ १२७॥",
            "a": "25",
            "p": 1
        },
        {
            "i": "251128",
            "n": 128,
            "s": "ततः शरैः सूर्यकरप्रकाशैर्विव्याध सर्वे च युधिष्ठिराद्याः ।\nतैरर्दितो न्यपतद् भूतेळे स प्राणान् दधारापि तथोत्तरायणात् ॥ १२८॥",
            "a": "25",
            "p": 1
        },
        {
            "i": "251129",
            "n": 129,
            "s": "निपापितेऽस्मिन् मारुतिद्रोणमुख्यान् विद्राप्य तत्राऽगमदाशु तेऽपि ।\nतदायुधानि प्रणिधाय वीराः पार्थाः परे चैनमुपासदन् स्म ॥ १२९॥",
            "a": "25",
            "p": 1
        },
        {
            "i": "251130",
            "n": 130,
            "s": "प्रणम्यतं तद्वचनात् समीयुस्तस्मिन् दिने शिबिराण्येव सर्वे ।\nपरे दिने सर्व एवोपतस्थुर्भीष्मं यदूनाम्पतिना सहैव ॥ १३०॥",
            "a": "25",
            "p": 1
        },
        {
            "i": "251131",
            "n": 131,
            "s": "स पूर्वदिवसे पार्थदत्तबाणोपबर्हणः ।\nतदाऽपि तृट्परीतात्मा योग्यं पेयमयाचत ॥ १३१॥",
            "a": "25",
            "p": 1
        },
        {
            "i": "251132",
            "n": 132,
            "s": "धार्तराष्ट्रैरविज्ञातं तदभिज्ञाय वासविः ।\nवारुणास्त्रेण भित्त्वा स भूमिं वारि सुगन्धि च ।\nऊर्ध्वधारमदादास्ये तर्पितोऽनेन सोऽवदत् ॥ १३२॥",
            "a": "25",
            "p": 1
        },
        {
            "i": "251133",
            "n": 133,
            "s": "यादृश्यस्त्रज्ञता पार्थे दृष्टाऽत्र कुरुनन्दनाः ।\nयादृग् बाह्वोर्बलं भीमे संयुगेषु पुनःपुनः ॥ १३३॥",
            "a": "25",
            "p": 1
        },
        {
            "i": "251134",
            "n": 134,
            "s": "यादृशं चैव माहात्म्यमनन्तमजरं हरेः ।\nविज्ञातं सर्वलोकस्य सभायां दृष्टमेव च ॥ १३४॥",
            "a": "25",
            "p": 1
        },
        {
            "i": "251135",
            "n": 135,
            "s": "उपारमत तद् युद्धं सुखिनः सन्तु भूमिपाः ।\nयथोचितविभक्तां च भुङ्ग्ध्वं भूपाः सदा भुवम् ।\nइत्युक्तः प्रययौ तूष्णीं धार्तराष्ट्रः स्वकं गृहम् ॥ १३५॥",
            "a": "25",
            "p": 1
        },
        {
            "i": "251136",
            "n": 136,
            "s": "व्यासदत्तोरुविज्ञानात् सञ्जयादखिलं पिता ।\nश्रुत्वा तदा पर्यतप्यत् पाण्डवाः कृष्णदेवताः ।\nमुमुदुः शिबिरं प्राप्य सर्वे कृष्णानुमोदिताः ॥ १३६॥",
            "a": "25",
            "p": 1
        },
        {
            "i": "26101",
            "n": 1,
            "s": "औं ॥ अथाखिलानां पृथिवीपतीनामाचार्यमग्र्यं रथिनां सुविद्यम् ।\nरामस्य विश्वाधिपतेः सुशिष्यं चक्रे चमूपं धृतराष्ट्रपुत्रः ॥ १॥",
            "a": "26",
            "p": 1
        },
        {
            "i": "26102",
            "n": 2,
            "s": "कर्णोऽपि भीष्मानुमतो धनुष्मान् युद्धोद्यतोऽभूत् तदसत्कृतः पुरा ।\nतस्मिन् स्थितेऽनात्तधनुस्तदैव रथं समास्थाय गुरुं समन्वयात् ॥ २॥",
            "a": "26",
            "p": 1
        },
        {
            "i": "26103",
            "n": 3,
            "s": "द्रोणो वृतो धार्तराष्ट्रेण धर्मसुतग्रहे तेन कृते प्रतिश्रवे ।\nज्ञात्वा यत्ताः पाण्डवास्तं समीयुर्युद्धाय तत्राभवदुग्रयुद्धम् ॥ ३॥",
            "a": "26",
            "p": 1
        },
        {
            "i": "26104",
            "n": 4,
            "s": "पतत्रिभिस्तत्र दुधाव शात्रवान् द्रोणो धनुर्मण्डलमन्त्रनिस्सृतैः ।\nतमाससादाऽशु वृकोदरो नदंस्तमासदन् द्रौणिकृपौ च मद्रराट् ॥ ४॥",
            "a": "26",
            "p": 1
        },
        {
            "i": "26105",
            "n": 5,
            "s": "स तान् विधूयाभ्यपतद् रणेऽग्रणीर्द्रोणं तमन्वार्जुनिरभ्ययात् परान् ।\nववार तं मद्रपतिस्तयोरभूद् रणो महांस्तत्र गदां समाददे ।\nशल्योऽथ भीमोऽभिययौ गदाधरस्तमेतयोरत्र बभूव सङ्गरः ॥ ५॥",
            "a": "26",
            "p": 1
        },
        {
            "i": "26106",
            "n": 6,
            "s": "उभावजेयौ गदिनामनुत्तमावतुल्यवीर्यौ प्रवरौ बलीयसाम् ।\nविचेरतुश्चित्रतमं प्रपश्यतां मनोहरं तावभिनर्दमानौ ।\nगदाप्रपाताङ्कितवज्रगात्रौ ददर्श लोकोऽखिल एव तौ रणे ॥ ६॥",
            "a": "26",
            "p": 1
        },
        {
            "i": "26107",
            "n": 7,
            "s": "गदाभिघातेन वृकोदरस्य विचेतनः प्रापतदत्र मद्रराट् ।\nभीमोऽपि कोपात् प्रचलत्पदः क्षितौ निधाय जानुं सहसोत्थितः क्षणात् ॥ ७॥",
            "a": "26",
            "p": 1
        },
        {
            "i": "26108",
            "n": 8,
            "s": "विचेतनं पतितं मद्रराजं विलोक्य भीमं च तमाह्वयन्तम् ।\nरथं समारोप्य जनस्य पश्यतः पुरश्च भीमस्य कृपोऽपजग्मिवान् ॥ ८॥",
            "a": "26",
            "p": 1
        },
        {
            "i": "26109",
            "n": 9,
            "s": "विजित्य मद्राधिपमोजसाऽरिहा नदन् रथं प्राप्य निजं स मारुतिः ।\nव्यद्रावयद् बाणगणैः परेषामनीकिनीं द्रोणसमक्षमेव ॥ ९॥",
            "a": "26",
            "p": 1
        },
        {
            "i": "26110",
            "n": 10,
            "s": "विद्रावयत्याशु कुरून् वृकोदरे विधूय सौभद्रमुखान् ससात्यकीन् ।\nद्रोणोऽभिपेदे नृपतिं गृहीतुं तमाससादाऽशु धनञ्जयो रथी ॥ १०॥",
            "a": "26",
            "p": 1
        },
        {
            "i": "26111",
            "n": 11,
            "s": "स वासुदेवप्रयते रथे स्थितः शरैः शरीरान्तकरैः समन्ततः ।\nनिहत्य नागाश्वनरान् प्रवर्तयन्नदृश्यताऽश्वेव च शोणितापगाः ॥ ११॥",
            "a": "26",
            "p": 1
        },
        {
            "i": "26112",
            "n": 12,
            "s": "निहन्यमानासु किरीटिना चमूष्वारक्षिते धर्मसुते तथाऽपदः ।\nचमूं च भीमार्जुनबाणभग्नां द्रोणोऽपहृत्यापययौ निशागमे ॥ १२॥",
            "a": "26",
            "p": 1
        },
        {
            "i": "26113",
            "n": 13,
            "s": "स धार्तराष्ट्रेण युधिष्ठिराग्रहात् संश्रावितः क्रूरवचो निशायाम् ।\nजगाद दूरं समराद् विनीयतां पार्थस्ततो धर्मसुतं ग्रहीष्ये ॥ १३॥",
            "a": "26",
            "p": 1
        },
        {
            "i": "26114",
            "n": 14,
            "s": "ततः सुशर्मा सहितो महारथैः संशप्तकैर्दूरतरं प्रणेतुम् ।\nयुद्धाय भीमानुजमाशु क्लृप्तो दुर्योधनेनोमिति सोऽप्यवादीत् ॥ १४॥",
            "a": "26",
            "p": 1
        },
        {
            "i": "26115",
            "n": 15,
            "s": "समाह्वयामासुरथार्जुनं ते प्रातर्हुताशस्य दिशं रणाय ।\nअयोधयत् तान् स च तत्र गत्वा भीमो गजानीकमथात्र चावधीत् ॥ १५॥",
            "a": "26",
            "p": 1
        },
        {
            "i": "26116",
            "n": 16,
            "s": "निहन्यमानेषु गजेषु सर्वशो विद्राप्यमाणेष्वखिलेषु राजसु ।\nप्राग्ज्योतिषो धार्तराष्ट्रार्थितस्तं समासदत् सुप्रतीकेन धन्वी ॥ १६॥",
            "a": "26",
            "p": 1
        },
        {
            "i": "26117",
            "n": 17,
            "s": "विभीषिताः सुप्रतीकेन भीमहया न तस्थुस्तदनु स्म सात्यकिः ।\nसौभद्रमुख्याश्च गजं तमभ्ययुश्चिक्षेप तेषां स रथानथाम्बरे ॥ १७॥",
            "a": "26",
            "p": 1
        },
        {
            "i": "26118",
            "n": 18,
            "s": "शैनेयपूर्वेषु रथोज्झितेषु भूमाववप्लुत्य कथञ्चिदेव ।\nस्थितेषु भीमे च विभीषिताश्वान् संयम्य युद्ध्यत्यपि कृष्ण ऐक्षत् ॥ १८॥",
            "a": "26",
            "p": 1
        },
        {
            "i": "26119",
            "n": 19,
            "s": "सङ्क्लेशितो वैष्णवास्त्रं प्रमुञ्चेत् प्राग्ज्योतिषो भीमसेने ततोऽहम् ।\nयाम्यार्जुनेनैव तदस्त्रमात्मनः स्वीकर्तुमन्येन वरादधार्यम् ॥ १९॥",
            "a": "26",
            "p": 1
        },
        {
            "i": "26120",
            "n": 20,
            "s": "इति स्म सञ्चिन्त्य सहार्जुनेन तत्राऽययावथ पार्थं त्रिगर्ताः ।\nन्यवारयंस्त्वाष्ट्रमस्त्रं स तेषु व्यवासृजन्मोहनायाऽशु वीरः ॥ २०॥",
            "a": "26",
            "p": 1
        },
        {
            "i": "26121",
            "n": 21,
            "s": "तदस्त्रवीर्येण विमोहितास्ते परस्परं कृष्णपार्थाविति स्म ।\nजघ्नुस्तदा वासविस्तान् विसृज्य प्राग्ज्योतिषं हन्तुमिहाभ्यगाद् द्रुतम् ॥ २१॥",
            "a": "26",
            "p": 1
        },
        {
            "i": "26122",
            "n": 22,
            "s": "विसृज्यं भीमं स च पार्थमेव ययौ गजस्कन्धगतो गजं तम् ।\nप्रचोदयामास रथाय तस्य चक्रेऽपसव्यं हरिरेनमाशु ॥ २२॥",
            "a": "26",
            "p": 1
        },
        {
            "i": "26123",
            "n": 23,
            "s": "मनोजवेनैव रथे परेण सम्भ्राम्यमाणे नतु तं गजः सः ।\nप्राप्तुं शशाकाथ शरैः सुतीक्ष्णैरभ्यर्द्दयामास नृपं स वासविः ॥ २३॥",
            "a": "26",
            "p": 1
        },
        {
            "i": "26124",
            "n": 24,
            "s": "अस्त्रैश्च शस्त्रैः सुचिरं नृवीरावयुद्ध्यतां तौ बलिनां प्रबर्हौ ।\nअथो चकर्तास्य धनुः स पार्थः स वैष्णवास्त्रं च तदाऽङ्कुशेऽकरोत् ॥ २४॥",
            "a": "26",
            "p": 1
        },
        {
            "i": "26125",
            "n": 25,
            "s": "तस्मिन्नस्त्रे तेन तदा प्रमुक्ते दधार तद् वासुदेवोऽमितौजाः ।\nतदंसदेशस्य तु वैजयन्ती बभूव मालाऽखिललोकभर्तुः ॥ २५॥",
            "a": "26",
            "p": 1
        },
        {
            "i": "26126",
            "n": 26,
            "s": "दृष्ट्वैव तद् धारितमच्युतेन पार्थः किमर्थं विधृतं त्वयेति ।\nऊचे तमाहाऽशु जगन्निवासो मयाऽखिलं धार्यते सर्वदैव ॥ २६॥",
            "a": "26",
            "p": 1
        },
        {
            "i": "26127",
            "n": 27,
            "s": "न मादृशोऽन्योऽस्ति कुतः परो मत् सोऽहं चतुर्धा जगतो हिताय ।\nस्थितोऽस्मि मोक्षप्रळयस्थितीनां सृष्टेश्च कर्ता क्रमशः स्वमूर्तिभिः ।\nस वासुदेवादिचतुःस्वरूपः स्थितोऽनिरुद्धो हृदि चाखिलस्य ॥ २७॥",
            "a": "26",
            "p": 1
        },
        {
            "i": "26128",
            "n": 28,
            "s": "स एव च क्रोडतनुः पराऽहं भूमिप्रियार्थं नरकाय चादाम् ।\nअस्त्रं मदीयं वरमस्य चादामवध्यतां यावदस्त्रं ससूनोः ॥ २८॥",
            "a": "26",
            "p": 1
        },
        {
            "i": "26129",
            "n": 29,
            "s": "अस्त्रस्य चान्यो नतु कश्चिदस्ति योऽवध्य एतस्य कुतश्च मत्तः ।\nइति स्म तेनैव मया धृतं तदस्त्रं तदेनं जहि चास्त्रहीनम् ॥ २९॥",
            "a": "26",
            "p": 1
        },
        {
            "i": "26130",
            "n": 30,
            "s": "इत्युक्तमाकर्ण्य स केशवेन सम्मन्त्र्य बाणं हृदये मुमोच ।\nप्राग्ज्योतिषस्यापरमुत्तमं शरं गजेन्द्रकुम्भस्थल आश्वमज्जयत् ॥ ३०॥",
            "a": "26",
            "p": 1
        },
        {
            "i": "26131",
            "n": 31,
            "s": "उभौ च तौ पेततुरद्रिसन्निभौ महेन्द्रवज्राभिहताविवाऽशु ।\nनिहत्य तौ वासविरुग्रपौरुषो मुमोद साधु स्वजनाभिपूजितः ॥ ३१॥",
            "a": "26",
            "p": 1
        },
        {
            "i": "26132",
            "n": 32,
            "s": "अथाचलं वृषकं चैव हत्वा कनीयसौ शकुनेस्तं च बाणैः ।\nविव्याध मायामसृजत् स तां च विज्ञानास्त्रेणाऽशु नाशाय चक्रे ॥ ३२॥",
            "a": "26",
            "p": 1
        },
        {
            "i": "26133",
            "n": 33,
            "s": "स नष्टमायः प्राद्रवत् पापकर्मा ततः पार्थः शरपूगैश्चमूं ताम् ।\nविद्रावयामास तदा गुरोः सुतो माहिष्मतीपतिमाजौ जघान ॥ ३३॥",
            "a": "26",
            "p": 1
        },
        {
            "i": "26134",
            "n": 34,
            "s": "तदा भीमस्तस्य निहत्य वाहान् व्यद्रावयद् धार्तराष्ट्रीं चमूं च ।\nभीमार्जुनाभ्यां हन्यमानां चमूं तां दृष्ट्वा द्रोणः क्षिप्रमपाजहार ॥ ३४॥",
            "a": "26",
            "p": 1
        },
        {
            "i": "26135",
            "n": 35,
            "s": "प्राग्ज्योतिषे निहतेऽथाग्रहाच्च युधिष्ठिरस्यातिविषण्णरूपः ।\nदुर्योधनोऽश्रावयद् दीनवाक्यान्यत्र द्रोणं सोऽपि नृपं जगाद ॥ ३५॥",
            "a": "26",
            "p": 1
        },
        {
            "i": "26136",
            "n": 36,
            "s": "पार्थे गते श्वो नृपतिं ग्रहीष्ये निहन्मि वा तत्सदृशं तदीयम् ।\nइति प्रतिज्ञां स विधाय भूयः प्रातर्ययौ युद्धमाकाङ्क्षमाणः ॥ ३६॥",
            "a": "26",
            "p": 1
        },
        {
            "i": "26137",
            "n": 37,
            "s": "पद्मव्यूहं व्यूह्य परैरभेद्यं वराद् विष्णोस्तस्य मन्त्रं ह्यजप्त्वा ।\nपार्थाश्च तं प्रापुर्.हृतेऽर्जुनेन संशप्तकैर्युयुधे सोऽपि वीरः ॥ ३७॥",
            "a": "26",
            "p": 1
        },
        {
            "i": "26138",
            "n": 38,
            "s": "पार्था व्यूहं तु तं प्राप्य नाशकन् भेत्तुमुद्यताः ।\nजानंश्च प्रतिभायोगात् काम्यं नैवाजपन्मनुम् ॥ ३८॥",
            "a": "26",
            "p": 1
        },
        {
            "i": "26139",
            "n": 39,
            "s": "भीमो युधिष्ठिरस्तत्र तज्ज्ञं सौभद्रमब्रवीत् ।\nभिन्धि व्यूहमिमं तात वयं त्वामनुयामहे ॥ ३९॥",
            "a": "26",
            "p": 1
        },
        {
            "i": "26140",
            "n": 40,
            "s": "स एवमुक्तो रथिनां प्रबर्हो विवेश भित्त्वा द्विषतां चमूं ताम् ।\nअन्वेव तं वायुसुतादयश्च विविक्षवः सैन्धवेनैव रुद्धाः ॥ ४०॥",
            "a": "26",
            "p": 1
        },
        {
            "i": "26141",
            "n": 41,
            "s": "वरेण रुद्रस्य निरुद्ध्यमानो जयद्रथेनात्र वृकोदरस्तु ।\nविष्णोरभीष्टं वधमार्जुनेस्तदा विज्ञाय शक्तोऽपि नचात्यवर्तत ॥ ४१॥",
            "a": "26",
            "p": 1
        },
        {
            "i": "26142",
            "n": 42,
            "s": "जयद्रथस्थेन वृषध्वजेन प्रयुद्ध्यमानेषु वृकोदरादिषु ।\nप्रविश्य वीरः स धनञ्जयात्मजो विलोळयामास परोरुसेनाम् ॥ ४२॥",
            "a": "26",
            "p": 1
        },
        {
            "i": "26143",
            "n": 43,
            "s": "स द्रोणदुर्योधनकर्णशल्यैर्द्रोण्यग्रणीभिः कृतवर्मयुक्तैः ।\nरुद्धश्चचारारिबलेष्वभीतः शिरांसि कृन्तंस्तदनुब्रतानाम् ॥ ४३॥",
            "a": "26",
            "p": 1
        },
        {
            "i": "26144",
            "n": 44,
            "s": "स लक्षणं राजसुतं प्रसह्य पितुः समीपेऽनयदाशु मृत्यवे ।\nबृहद्बलं चोत्तमवीर्यकर्मा वरं रथानामयुतं च पत्रिभिः ॥ ४४॥",
            "a": "26",
            "p": 1
        },
        {
            "i": "26145",
            "n": 45,
            "s": "द्रोणादयस्तं हरिकोपभीताः प्रत्यक्षतो हन्तुमशक्नुवन्तः ।\nसम्मन्त्र्य कर्णं पुरतो निधाय चक्रुर्विचापाश्वरथं क्षणेन ॥ ४५॥",
            "a": "26",
            "p": 1
        },
        {
            "i": "26146",
            "n": 46,
            "s": "कर्णो धनुस्तस्य कृपश्च सारथी द्रोणो हयानाशु विधम्य सायकैः ।\nसचर्मखड्गं रथचक्रमस्य प्रणुद्य हस्तस्थितमेव तस्थुः ॥ ४६॥",
            "a": "26",
            "p": 1
        },
        {
            "i": "26147",
            "n": 47,
            "s": "भीतेषु कृष्णादथ तद्वधाय तेष्वाससादाऽशु गदायुधं गदी ।\nदौःशासनिस्तौ युगपच्च मम्रतुर्गदाभिघातेन मिथोऽतिपौरुषौ ॥ ४७॥",
            "a": "26",
            "p": 1
        },
        {
            "i": "26148",
            "n": 48,
            "s": "तस्मिन् हते शत्रुरवं निशम्य हर्षोद्भवं मारुतिरुग्रविक्रमः ।\nविजित्य सर्वानपि सैन्धवादीन् युधिष्ठिरस्यानुमते न्यषीदत् ॥ ४८॥",
            "a": "26",
            "p": 1
        },
        {
            "i": "26149",
            "n": 49,
            "s": "व्यासस्तदा तानमितात्मवैभवो युधिष्ठिरादीन् ग्लपितानबोधयत् ।\nविजित्य संशप्तकपूगमुग्रो निशागमे वासविराप साच्युतः ॥ ४९॥",
            "a": "26",
            "p": 1
        },
        {
            "i": "26150",
            "n": 50,
            "s": "निशम्य पुत्रस्य वधं भृशार्तः प्रतिश्रवं सोऽथ चकार वीरः ।\nजयद्रथस्यैव वधे निशायां स्वप्नेऽनयत् तं गिरिशान्तिकं हरिः ॥ ५०॥",
            "a": "26",
            "p": 1
        },
        {
            "i": "26151",
            "n": 51,
            "s": "स्वयमेवाखिलजगद्रक्षाद्यमितशक्तिमान् ।\nअप्यच्युतो गुरुद्वारा प्रसादकृदहं त्विति ॥ ५१॥",
            "a": "26",
            "p": 1
        },
        {
            "i": "26152",
            "n": 52,
            "s": "ज्ञापयन् फल्गुनस्यास्त्रगुरुं गिरिशमञ्जसा ।\nप्रापयित्वैनमेवैतत्प्रसादादस्त्रमुद्बणम् ।\nचक्रे तदर्थमेवास्य रक्षां चक्रे तदात्मिकाम् ॥ ५२॥",
            "a": "26",
            "p": 1
        },
        {
            "i": "26153",
            "n": 53,
            "s": "सान्त्वयित्वा सुभद्रां च गत्वोपप्लाव्यमच्युतः ।\nयोजयित्वा रथं प्रातः सार्जुनो युद्धमभ्ययात् ॥ ५३॥",
            "a": "26",
            "p": 1
        },
        {
            "i": "26154",
            "n": 54,
            "s": "श्रुत्वा प्रतिज्ञां पुरुहूतसूनोर्दुर्योधनेनार्थितः सिन्धुराजम् ।\nत्रातास्म्यहं सर्वथेति प्रतिज्ञां कृत्वा द्रोणो व्यूहमभेद्यमातनोत् ॥ ५४॥",
            "a": "26",
            "p": 1
        },
        {
            "i": "26155",
            "n": 55,
            "s": "स दिव्यमग्र्यं शकटाब्जचक्रं कृत्वा स्वयं व्यूहमुखे व्यवस्थितः ।\nपृष्ठे कर्णद्रौणिकृपैः सशल्यैर्जयद्रथं गुप्तमधात् परैश्च ॥ ५५॥",
            "a": "26",
            "p": 1
        },
        {
            "i": "26156",
            "n": 56,
            "s": "अथार्जुनो दिव्यरथोपरिस्थितः सुरक्षितः केशवेनाव्ययेन ।\nविजित्य दुर्मर्षणमग्रतोऽभ्ययाद् द्रोणं सुधन्वा गुरुमुग्रपौरुषः ॥ ५६॥",
            "a": "26",
            "p": 1
        },
        {
            "i": "26157",
            "n": 57,
            "s": "प्रदक्षिणीकृत्य तमाश्वगात् ततः कालात्ययं त्वेव विशङ्कमानः ।\nरथं मनोवेगमथानयद्धरिर्यथा शराः पेतुरमुष्य पृष्ठतः ॥ ५७॥",
            "a": "26",
            "p": 1
        },
        {
            "i": "26158",
            "n": 58,
            "s": "विजित्य हार्दिक्यमथाप्रयत्नः स इन्द्रसूनुः प्रविवेश तद् बलम् ।\nविलोळयामास च सायकोत्तमैर्यथा गजेन्द्रो नळिनीं बलोद्धतः ॥ ५८॥",
            "a": "26",
            "p": 1
        },
        {
            "i": "26159",
            "n": 59,
            "s": "स उच्चकाशेऽतिरथो रथोत्तमे सवासुदेवो हरिणा यथेन्द्रः ।\nचकर्त चोग्रो द्विषतां शिरांसि शरैः शरीरान्तकरैः समन्ततः ॥ ५९॥",
            "a": "26",
            "p": 1
        },
        {
            "i": "26160",
            "n": 60,
            "s": "दृढायुमच्युतायुं च हत्वा विन्दानुविन्दकौ ।\nशराभ्यां प्रेषयामास यमाय विजयो युधि ॥ ६०॥",
            "a": "26",
            "p": 1
        },
        {
            "i": "26161",
            "n": 61,
            "s": "सुदक्षिणं च काम्बोजं निहत्याम्बष्ठमेव च ।\nश्रुतायुधं नदीजातं वरुणादाससाद ह ।\nयस्यादाद् वरुणो दिव्याममोघां महतीं गदाम् ॥ ६१॥",
            "a": "26",
            "p": 1
        },
        {
            "i": "26162",
            "n": 62,
            "s": "स तु तेन शरैस्तीक्ष्णैरर्पितो विरथं क्षणात् ।\nचकार पार्थस्य रथमारुह्यारिधराय ताम् ॥ ६२॥",
            "a": "26",
            "p": 1
        },
        {
            "i": "26163",
            "n": 63,
            "s": "गदां चिक्षेप सा तस्य वारुणेः शिर एव तु ।\nबिभेद शतधा शीर्णमस्तिष्कः सोऽपतद् भुवि ॥ ६३॥",
            "a": "26",
            "p": 1
        },
        {
            "i": "26164",
            "n": 64,
            "s": "अयुद्ध्यन्तं स्वगदया यदि ताडयसि स्वयम् ।\nतया विशीर्णमस्तिष्को मरिष्यसि न संशयः ।\nअमोघा चान्यथा सेयं गदा तव भविष्यति ॥ ६४॥",
            "a": "26",
            "p": 1
        },
        {
            "i": "26165",
            "n": 65,
            "s": "इत्यब्रवीत् तं वरुणः पुरा तेन स केशवे ।\nअयुद्ध्यति गदाक्षेपात् तया शीर्णशिरा अभूत् ॥ ६५॥",
            "a": "26",
            "p": 1
        },
        {
            "i": "26166",
            "n": 66,
            "s": "हतेषु वीरेषु निजेषु सङ्घशो विद्रावितेष्वालुळिते च सैन्ये ।\nदुर्योधनो द्रोणमुपेत्य दीनमुवाच हा पार्थ उपेक्षितस्त्वया ॥ ६६॥",
            "a": "26",
            "p": 1
        },
        {
            "i": "26167",
            "n": 67,
            "s": "इतीरितेऽभेद्यममुष्य वर्म बद्ध्वा महामन्त्रबलात् स विप्रः ।\nजगाद येनैव बलेन पार्थैर्विरुद्ध्यसे तेन हि याहि फल्गुनम् ॥ ६७॥",
            "a": "26",
            "p": 1
        },
        {
            "i": "26168",
            "n": 68,
            "s": "इतीरितो धार्तराष्ट्रः स चापमादाय सौवर्णरथोपरिस्थः ।\nजगाम पार्थं तमवारयच्च शरैरनेकैरनलप्रकाशैः ॥ ६८॥",
            "a": "26",
            "p": 1
        },
        {
            "i": "26169",
            "n": 69,
            "s": "विव्याध पार्थोऽपि तमुग्रवेगैः शरैर्न ते तस्य च वर्मभेदम् ।\nचक्रुस्ततो वासविर्दिव्यमस्त्रं तद्वर्मभेदाय समाददे रुषा ॥ ६९॥",
            "a": "26",
            "p": 1
        },
        {
            "i": "26170",
            "n": 70,
            "s": "सन्धीयमानं तु गुरोः सुतस्तच्चिच्छेद पार्थोऽथ सुयोधनाश्वान् ।\nहत्वा तळेऽविद्ध्यदथैनमुग्रैर्द्रौणिः शरैः पार्थमवारयद् युधि ॥ ७०॥",
            "a": "26",
            "p": 1
        },
        {
            "i": "26171",
            "n": 71,
            "s": "स द्रौणिकर्णप्रमुखैर्धनञ्जयो युयोध ते चैनमवारयञ्छरैः ।\nबभूव युद्धं तदतुल्यमद्भुतं जयद्रथार्थेऽद्भुतवीर्यकर्मणाम् ॥ ७१॥",
            "a": "26",
            "p": 1
        },
        {
            "i": "26172",
            "n": 72,
            "s": "पार्थे प्रविष्टे कुरुसैन्यमध्यं द्रोणोऽविशत् पाण्डवसैन्यमाशु ।\nस तद्रथानीकमुदग्रवेगैः शरैर्विधूय न्यहनच्च वीरान् ॥ ७२॥",
            "a": "26",
            "p": 1
        },
        {
            "i": "26173",
            "n": 73,
            "s": "स वीरवर्यः स्थविरोऽपि यूनां युवेव मध्ये प्रचचार धन्विनाम् ।\nप्रपातयन् वीरशिरांसि बाणैर्युधिष्ठिरं चाऽसददुग्रवीर्यः ॥ ७३॥",
            "a": "26",
            "p": 1
        },
        {
            "i": "26174",
            "n": 74,
            "s": "नृपग्रहेच्छुं तमवेत्य सत्यजिन्न्यवारयद् द्रौपदिराशु वीर्यवान् ।\nनिवारितस्तेन शिरः शरेण चकर्त पाञ्चालसुतस्य विप्रः ॥ ७४॥",
            "a": "26",
            "p": 1
        },
        {
            "i": "26175",
            "n": 75,
            "s": "निहत्य तं वीरतमं रणोत्कटं युधिष्ठिरं बाणगणैः समार्दयत् ।\nस शक्तिस्तेन विधाय सङ्गरं निरायुधो व्यश्वरथः कृतः क्षणात् ॥ ७५॥",
            "a": "26",
            "p": 1
        },
        {
            "i": "26176",
            "n": 76,
            "s": "स ऊर्ध्वबाहुर्भुवि संस्थितोऽपि गृहीतुमाजौ गुरुणाऽभिपन्नः ।\nमाद्रीसुतस्यावरजस्य यानमारुह्य वेगादपजग्मिवांस्ततः ॥ ७६॥",
            "a": "26",
            "p": 1
        },
        {
            "i": "26177",
            "n": 77,
            "s": "द्रोणं ततः शैशुपालिः सपुत्रो जारासन्धिः काशिराजः सशैव्यः ।\nसमासदन् केकयाश्चैव पञ्च समार्दयन् बाणगणैश्च सर्वशः ॥ ७७॥",
            "a": "26",
            "p": 1
        },
        {
            "i": "26178",
            "n": 78,
            "s": "स तान् क्रमेणैव निकृत्तकन्धराञ्छरोत्तमैरत्र विधाय विप्रः ।\nनिनाय लोकं परमर्कमण्डलं व्रजन्ति निर्भिद्य यमूर्ध्वरेतसः ॥ ७८॥",
            "a": "26",
            "p": 1
        },
        {
            "i": "26179",
            "n": 79,
            "s": "विधूयमाने गुरुणोरुसैन्ये पृथासुतानां पृतनाः परेषाम् ।\nप्रायो रणे मारुतसूनुनैव हतप्रवीरा मृदिताः पराद्रवन् ॥ ७९॥",
            "a": "26",
            "p": 1
        },
        {
            "i": "26180",
            "n": 80,
            "s": "अलम्बुसो नाम तदैव राक्षसः समासदन्मारुतिमुग्रपौरुषम् ।\nस पीडितस्तेन शरैः सुतेजनैः क्षणाददृश्यत्वमवाप मायया ॥ ८०॥",
            "a": "26",
            "p": 1
        },
        {
            "i": "26181",
            "n": 81,
            "s": "सोऽदृश्यरूपोऽनुचरानपीडयद् भीमस्य तद् वीक्ष्य चुकोप मारुतिः ।\nअस्त्रज्ञतामात्मनिकेशवाज्ञया सन्दर्शयन्नागतधर्मसङ्कटः ॥ ८१॥",
            "a": "26",
            "p": 1
        },
        {
            "i": "26182",
            "n": 82,
            "s": "त्वाष्ट्रास्त्रमादत्त स काम्यकर्महीनोऽपि भीमस्तत उत्थिताः शराः ।\nते बाणवर्यास्तददृश्यवेधिनो रक्षो विदार्याऽविविशुर्धरातळम् ॥ ८२॥",
            "a": "26",
            "p": 1
        },
        {
            "i": "26183",
            "n": 83,
            "s": "तद्धन्यमानं प्रविहाय भीममपाद्रवद् दूरतरं सुभीतम् ।\nततस्तु भीमो द्विषतां वरूथिनीं विद्रावयामास शरैः सुमुक्तैः ॥ ८३॥",
            "a": "26",
            "p": 1
        },
        {
            "i": "26184",
            "n": 84,
            "s": "तदैव कृष्णातनयाः समेता जघ्नुः शलं संयति सौमदत्तिम् ।\nअलम्बुसं प्राप तदा घटोत्कचः परस्परं तौ रथिनावयुद्ध्यताम् ॥ ८४॥",
            "a": "26",
            "p": 1
        },
        {
            "i": "26185",
            "n": 85,
            "s": "घटोत्कचस्तं विरथं विधाय खस्थं ख एवाभियुयोध संस्थितः ।\nततस्तु तं भीमसुतो निगृह्य निपात्य भूमौ प्रददौ प्रहारम् ॥ ८५॥",
            "a": "26",
            "p": 1
        },
        {
            "i": "26186",
            "n": 86,
            "s": "पदा शिरस्येव स पिष्टमस्तको ममार मध्ये पृथिवीपतीनाम् ।\nतस्मिन् हते भैमसेनिः कुरूणां व्यद्रावयद् रथवृन्दं समन्तात् ॥ ८६॥",
            "a": "26",
            "p": 1
        },
        {
            "i": "26187",
            "n": 87,
            "s": "तदाऽऽसदत् कृतवर्मा रथेन सेनां पाण्डूनां शरवर्षं प्रमुञ्चन् ।\nददौ वरं तस्य हि पूर्वमच्युतः प्रीतः स्तुत्या सर्वजयं मुहूर्ते ॥ ८७॥",
            "a": "26",
            "p": 1
        },
        {
            "i": "26188",
            "n": 88,
            "s": "स तेन पाञ्चालगणान् विजिग्ये यमौ च भीमस्य पुरोऽथ तं च ।\nविव्याध बाणेन स वासुदेववरं विजानन् न तदा समभ्ययात् ॥ ८८॥",
            "a": "26",
            "p": 1
        },
        {
            "i": "26189",
            "n": 89,
            "s": "विनैव वृष्णीन् विजये वरो यदमुष्य तेनास्य हयान् स सात्यकिः ।\nनिहत्य बाणैरतुदत् स यानमन्यत् समास्थाय ततोऽपजग्मिवान् ॥ ८९॥",
            "a": "26",
            "p": 1
        },
        {
            "i": "26190",
            "n": 90,
            "s": "तदा हरिः पाञ्चजन्यं सुघोषमापूरयामास जयेऽभियुद्ध्यति ।\nकर्णादिभिर्द्रौणिमुखै रिपूणां बलप्रहाणाय परः परेभ्यः ॥ ९०॥",
            "a": "26",
            "p": 1
        },
        {
            "i": "26191",
            "n": 91,
            "s": "स पाञ्चजन्योऽच्युतवक्त्रवायुना भृशं सुपूर्णोदरनिस्सृतध्वनिः ।\nजगद् विरिञ्चेशसुरेन्द्रपूर्वकं प्रकम्पयामास युगात्यये यथा ॥ ९१॥",
            "a": "26",
            "p": 1
        },
        {
            "i": "26192",
            "n": 92,
            "s": "गाण्डीवघोषे च तदाऽभिभूते युधिष्ठिरो भीतभीतस्तदेत्य ।\nशैनेयमूचे परसैन्यमग्ने पार्थे स्वयं युद्ध्यति केशवः स्म ॥ ९२॥",
            "a": "26",
            "p": 1
        },
        {
            "i": "26193",
            "n": 93,
            "s": "न श्रूयते गाण्डीवस्याद्य घोषः संश्रूयते पाञ्चजन्यस्य घोषः ।\nतद् याहि जानीहि तमद्य पार्थं यदि स्म जीवत्यसहाय एषः ॥ ९३॥",
            "a": "26",
            "p": 1
        },
        {
            "i": "26194",
            "n": 94,
            "s": "% % हृषीकेशतीर्थीये तु `गाण्डीवस्य' इति पठ्यते ।\nछन्दःस्वारस्यात् % `गाण्डिवस्य' इत्येव पाठः स्यादिति सम्भाव्यते -- इति ब. गोविन्दाचार्यः ।\nइतीरितः सात्यकिरत्र विप्रान् सम्पूज्य वित्तैः परमाशिषश्च ।\nजयाय तेभ्यः प्रतिगृह्य सेनामुखं ययौ भीमसेनानुयातः ॥ ९४॥",
            "a": "26",
            "p": 1
        },
        {
            "i": "26195",
            "n": 95,
            "s": "भीमस्तु सेनामुखमाशु भित्त्वा प्रावेशयद् युयुधानं चमूं ताम् ।\nस युद्ध्यमानो गुरुणाऽभ्युपेक्षितः सूतं निहत्य द्रावयामास चाश्वान् ॥ ९५॥",
            "a": "26",
            "p": 1
        },
        {
            "i": "26196",
            "n": 96,
            "s": "बलं विवृद्धं च तदाऽस्य सात्यकेर्विप्राशीर्भिः कृष्णवरादपि स्म ।\nबलस्य वृद्धिर्हि पुराऽस्य दत्ता कृष्णेन तुष्टेन दिने हि तस्मिन् ॥ ९६॥",
            "a": "26",
            "p": 1
        },
        {
            "i": "26197",
            "n": 97,
            "s": "ततो विवृद्धोरुबलात् स सात्यकिः संस्थाप्य भीमं प्रययौ रथेन ।\nतं बाणवर्षैः पृतनां समन्तान्निघ्नन्तमाजौ हृदिकात्मजोऽभ्ययात् ॥ ९७॥",
            "a": "26",
            "p": 1
        },
        {
            "i": "26198",
            "n": 98,
            "s": "तयोरभूद् युद्धमतीव दारुणं तत्राकरोत् तं विरथं स सात्यकिः ।\nविजित्य तं सात्यकिरुग्रधन्वा ययावतीत्यैव शिरांसि यूनाम् ।\nकृन्तन् शरैस्तं जलसन्ध आगमद् रणे गजस्कन्धगतोऽभियोद्धुम् ॥ ९८॥",
            "a": "26",
            "p": 1
        },
        {
            "i": "26199",
            "n": 99,
            "s": "निवारयन्तं तमसँह्यविक्रमं निहत्य बाणैः समरे स सात्यकिः ।\nविलोळयामास बलं कुरूणां निघ्नन् गजस्यन्दनवाजिपत्तिनः ॥ ९९॥",
            "a": "26",
            "p": 1
        },
        {
            "i": "261100",
            "n": 100,
            "s": "स पार्वतीयांश्च शिलाप्रवर्षिणो निहत्य विद्राप्य च सर्वसैनिकान् ।\nसमासदत् केशवफल्गुनौ च बली तमाराऽशु च यूपकेतुः ॥ १००॥",
            "a": "26",
            "p": 1
        },
        {
            "i": "261101",
            "n": 101,
            "s": "तयोरभूद् युद्धमतीव घोरं चिरं विचित्रं च महद् विभीषणम् ।\nपरस्परं तौ तुरगान् निहत्य निपात्य सूतौ धनुषी निकृत्य ।\nसमीयतुश्चर्ममहासिधारिणौ विचित्रमार्गान् युधि सञ्चरन्तौ ॥ १०१॥",
            "a": "26",
            "p": 1
        },
        {
            "i": "261102",
            "n": 102,
            "s": "स सौमदत्तिर्भुवि सात्यकिं रणे निपात्य केशेषु च सम्प्रगृह्य ।\nपदाऽस्य वक्षस्यधिरुह्य खड्गमुदग्रहीदाशु शिरोऽपहर्तुम् ॥ १०२॥",
            "a": "26",
            "p": 1
        },
        {
            "i": "261103",
            "n": 103,
            "s": "तद् वासुदेवस्तु निरीक्ष्य विश्वतश्चक्षुर्जगादाऽशु धनञ्जयं रणे ।\nत्रायस्व शैनेयमिति स्म सोऽपि भल्लेन चिच्छेद भुजं परस्य ॥ १०३॥",
            "a": "26",
            "p": 1
        },
        {
            "i": "261104",
            "n": 104,
            "s": "स तेन चोत्कृत्तसखड्गबाहुर्विनिन्द्य पार्थं निषसाद भूमौ ।\nप्रायोपविष्टः शरसंस्तरे हरिं द्ध्यायन् विनिन्दन्नसुरप्रवेशात् ॥ १०४॥",
            "a": "26",
            "p": 1
        },
        {
            "i": "261105",
            "n": 105,
            "s": "गतेऽसुरावेश उतातिभक्त्या ध्यायत्यमुष्मिन् गरुडध्वजं तम् ।\nशैनेय उत्थाय निवार्यमाणः कृष्णार्जुनाद्यैरहरच्छिरोऽस्य ॥ १०५॥",
            "a": "26",
            "p": 1
        },
        {
            "i": "261106",
            "n": 106,
            "s": "तदा स्वकीयं रथमेतदर्थं क्लृप्तं ददौ सात्यकये ससूतम् ।\nकृष्णोऽथ पार्थस्य हयास्तृषाऽर्दितास्तदाऽसृजद् वारुणास्त्रं स पार्थः ॥ १०६॥",
            "a": "26",
            "p": 1
        },
        {
            "i": "261107",
            "n": 107,
            "s": "तेनैव तीर्थं परमं चकार तथाऽश्वशालामपि बाणरूपाम् ।\nततो विमुच्यात्र हयानपाययद्धरिस्तदा वासविरार्दयत् परान् ॥ १०७॥",
            "a": "26",
            "p": 1
        },
        {
            "i": "261108",
            "n": 108,
            "s": "युयोज कृष्णस्तुरगान् रथे पुनर्गतश्रमानुद्धृतसायकान् प्रभुः ।\nप्रचोदिते तेन रथे स्थितः पुनस्तथैव बीभत्सुररीनयोधयत् ॥ १०८॥",
            "a": "26",
            "p": 1
        },
        {
            "i": "261109",
            "n": 109,
            "s": "शिनिप्रवीरे तु गते युधिष्ठिरः पुनश्च चिन्ताकुलितो बभूव ह ।\nजगाद भीमं च न गाण्डिवध्वनिः संश्रूयते पाञ्चजन्यस्य रावः ॥ १०९॥",
            "a": "26",
            "p": 1
        },
        {
            "i": "261110",
            "n": 110,
            "s": "मया नियुक्तश्च गतः स सात्यकिर्भारं च तस्याधिकमेव मन्ये ।\nतत् पाहि पार्थं युयुधानमेव च त्वं भीम गत्वा यदि जीवतस्तौ ॥ ११०॥",
            "a": "26",
            "p": 1
        },
        {
            "i": "261111",
            "n": 111,
            "s": "इतीरितः प्राह वृकोदरस्तं न रक्षितं वासुदेवेन पार्थम् ।\nब्रह्मेशानावपि जेतुं समर्थौ किं द्रौणिकर्णादिधनुर्भृतोऽत्र ॥ १११॥",
            "a": "26",
            "p": 1
        },
        {
            "i": "261112",
            "n": 112,
            "s": "अतो भयं नास्ति धनञ्जयस्य न सात्यकेश्चैव हरेः प्रसादात् ।\nरक्ष्यस्त्वमेवात्र मतो ममाद्य द्रोणो ह्ययं यतते त्वां गृहीतुम् ॥ ११२॥",
            "a": "26",
            "p": 1
        },
        {
            "i": "261113",
            "n": 113,
            "s": "इतीरितः प्राह युधिष्ठिरस्तं न जीवमाने युधि मां घटोत्कचे ।\nधृष्टद्युम्ने चास्त्रविदां वरिष्ठे द्रोणो वशं नेतुमिह प्रभुः क्वचित् ॥ ११३॥",
            "a": "26",
            "p": 1
        },
        {
            "i": "261114",
            "n": 114,
            "s": "यदि प्रियं कर्तुमिहेच्छसि त्वं मम प्रयाह्याशु च पार्थसात्यकी ।\nरक्षस्व सञ्ज्ञामपि सिंहनादात् कुरुष्व मे पार्थशैनेयदृष्टौ ॥ ११४॥",
            "a": "26",
            "p": 1
        },
        {
            "i": "261115",
            "n": 115,
            "s": "तथा हते चैव जयद्रथे मे कुरुष्व सञ्ज्ञामिति तेन भीमः ।\nउक्तस्तु हैडिम्बममुष्य रक्षणे व्यधाच्च सेनापतिमेव सम्यक् ॥ ११५॥",
            "a": "26",
            "p": 1
        },
        {
            "i": "261116",
            "n": 116,
            "s": "स चाऽह सेनापतिरत्र भीमं प्रयाहि तौ यत्र च केशवार्जुनौ ।\nन जीवमाने मयि धर्षितुं क्षमो द्रोणो नृपं मृत्युरहं च तस्य ॥ ११६॥",
            "a": "26",
            "p": 1
        },
        {
            "i": "261117",
            "n": 117,
            "s": "इति ब्रुवाणे प्रणिधाय भीमः पुनःपुनस्तं नृपतिं गदाधरः ।\nययौ परानीकमधिज्यधन्वा निरन्तरं प्रवपन् बाणपूगान् ॥ ११७॥",
            "a": "26",
            "p": 1
        },
        {
            "i": "261118",
            "n": 118,
            "s": "न्यवारयत् तं शरवर्षधारो द्रोणो वचश्चेदमुवाच भीमम् ।\nशिष्यस्नेहाद् वासविः सात्यकिश्च मया प्रमुक्तो भृशमानतौ मयि ॥ ११८॥",
            "a": "26",
            "p": 1
        },
        {
            "i": "261119",
            "n": 119,
            "s": "स्वीया प्रतिज्ञाऽपि हि सैन्धवस्य गुप्तौ मया पार्थकृते विसृष्टा ।\nदास्ये न ते मार्गमहं कथञ्चित् पश्यास्त्रवीर्यं मम दिव्यमद्भुतम् ॥ ११९॥",
            "a": "26",
            "p": 1
        },
        {
            "i": "261120",
            "n": 120,
            "s": "इत्युक्तवाक्यः स गदां समाददे चिक्षेप तां द्रोणरथाय भीमः ।\nउवाच चाहं पितृवन्मानये त्वां सदा मृदुस्त्वां प्रति नान्यथा क्वचित् ॥ १२०॥",
            "a": "26",
            "p": 1
        },
        {
            "i": "261121",
            "n": 121,
            "s": "अमार्दवे पश्य च यादृशं बलं ममेति तस्याऽशु विचूर्णितो रथः ।\nगदाभिपातेन वृकोदरस्य ससूतवाजिध्वजयन्त्रकूबरः ॥ १२१॥",
            "a": "26",
            "p": 1
        },
        {
            "i": "261122",
            "n": 122,
            "s": "द्रोणो गदामापततीं निरीक्ष्य त्ववप्लुतो लाघवतो धरातळे ।\nतदैव दुर्योधनयापितं रथं परं समास्थाय शरान् ववर्ष ह ॥ १२२॥",
            "a": "26",
            "p": 1
        },
        {
            "i": "261123",
            "n": 123,
            "s": "शरैस्तदीयैः परमास्त्रमन्त्रितैः प्रवृष्यमाणो जगदीरणात्मजः ।\nशिरो निधायाऽशु पुरो वृषो यथा तमभ्ययादेव रथादवप्लुतः ॥ १२३॥",
            "a": "26",
            "p": 1
        },
        {
            "i": "261124",
            "n": 124,
            "s": "अमोजवादेव तमाप्य भीमो रथं गृहीत्वाऽम्बर आक्षिपत् क्षणात् ।\nशक्तोऽप्यहं त्वां न निहन्मि गौरवादित्येव सुज्ञापयितुं तदस्य ॥ १२४॥",
            "a": "26",
            "p": 1
        },
        {
            "i": "261125",
            "n": 125,
            "s": "सुवाजिसूतः स रथः क्षितौ पतन् विचूर्णितोऽस्माद् गुरुरप्यवप्लुतः ।\nतदा विशोकोऽस्य रथं समानयत् तमारुहद् भीम उदारविक्रमः ॥ १२५॥",
            "a": "26",
            "p": 1
        },
        {
            "i": "261126",
            "n": 126,
            "s": "द्रोणोऽपि दुर्योधनदत्तमन्यं रथं समास्थाय युधिष्ठिरं ययौ ।\nगृहीतुकामं नृपतिं प्रयान्तं न्यवारयत् संयति वाहिनीपतिः ॥ १२६॥",
            "a": "26",
            "p": 1
        },
        {
            "i": "261127",
            "n": 127,
            "s": "विदारितां द्रोणशरैः स्वसेनां संस्थाप्य भूयो द्रुपदात्मजः शरैः ।\nद्रोणं निवार्यैव चमूं परेषां विद्रावयामास च तस्य पश्यतः ॥ १२७॥",
            "a": "26",
            "p": 1
        },
        {
            "i": "261128",
            "n": 128,
            "s": "तयोरभूद् युद्धमतीव रौद्रं जयैषिणोः पाण्डवधार्तराष्ट्रयोः ।\nअत्यद्भुतं सन्ततबाणवर्षतमनारतं सुचिरं निर्विशेषम् ॥ १२८॥",
            "a": "26",
            "p": 1
        },
        {
            "i": "261129",
            "n": 129,
            "s": "ततः प्रायाद् भीमसेनोऽमितौजा मृद्गञ्छरैः कौरवराजसेनाम् ।\nविन्दानुविन्दप्रमुखा धार्तराष्ट्रास्तमासेदुर्द्वादश वीरमुख्याः ।\nविद्धः शरैस्तैर्बहुभिर्वृकोदरः शिरांसि तेषां युगपच्चकर्त ॥ १२९॥",
            "a": "26",
            "p": 1
        },
        {
            "i": "261130",
            "n": 130,
            "s": "हतेषु तेषु प्रवरेषु धन्विनां सत्यव्रतः पुरमित्रो जयश्च ।\nवृन्दारकः पौरवश्चेत्यमात्याः समासेदुर्धार्तराष्ट्रस्य भीमम् ॥ १३०॥",
            "a": "26",
            "p": 1
        },
        {
            "i": "261131",
            "n": 131,
            "s": "स तैः पृषत्कैरवकीर्यमाणः शितान् विपाठान् युगपत् समाददे ।\nजहार तैरेव शिरांसि तेषां हतेषु तेष्वेव परे प्रदुद्रुवुः ॥ १३१॥",
            "a": "26",
            "p": 1
        },
        {
            "i": "261132",
            "n": 132,
            "s": "स सिंहवत् क्षुद्रमृगान् समन्ततो विद्राप्य शत्रून् हृदिकात्मजं रणे ।\nअभ्यागमत् तेन निवारितः शरैः क्षणेन चक्रे विरथाश्वसूतम् ।\nस गाढविद्धस्तु वृकोदरेण रणं विसृज्यापययौ क्षणेन ॥ १३२॥",
            "a": "26",
            "p": 1
        },
        {
            "i": "261133",
            "n": 133,
            "s": "विजित्य हार्दिक्यमथाऽशु भीमो विद्रावयामास वरूथिनीं ताम् ।\nसम्प्रेषयन् सर्वनराश्वकुञ्जरान् यमाय यातो हरिपार्थपार्श्वम् ॥ १३३॥",
            "a": "26",
            "p": 1
        },
        {
            "i": "261134",
            "n": 134,
            "s": "दृष्ट्वैव कृष्णविजयौ परमप्रहृष्टस्ताभ्यां निरीक्षित उत प्रतिभाषितश्च ।\nसञ्ज्ञां नृपस्य स ददावपि सिंहनादान् श्रुत्वा परां मुदमवाप स चाग्र्यबुद्धिः ॥ १३४॥",
            "a": "26",
            "p": 1
        },
        {
            "i": "261135",
            "n": 135,
            "s": "भीमस्य नानदत एव महास्वनेन विण्मूत्रशोणितमथो मृतिमापुरेके ।\nभीतेषु सर्वनृपतिष्वमुमाप तूर्णं कर्णो विकर्णमुखरा अपि धार्तराष्ट्राः ॥ १३५॥",
            "a": "26",
            "p": 1
        },
        {
            "i": "261136",
            "n": 136,
            "s": "हत्वा विकर्णमुत तत्र च चित्रसेनं सञ्चूर्णितं च विदधे रथमर्कसूनोः ।\nघोरैः शरैः पुनरपि स्म समर्द्यमानः कर्णोऽपयानमकरोद् द्रुतमेव भीमात् ॥ १३६॥",
            "a": "26",
            "p": 1
        },
        {
            "i": "261137",
            "n": 137,
            "s": "आश्वास्य चैव सुचिरं पुनरेव भीमं युद्धाय याति धृतराष्ट्रसुतैस्तथाऽन्यैः ।\nतांश्चैव तत्र विनिहत्य तथैव कर्णो व्यश्वायुधः कृत उतापययौ क्षणेन ॥ १३७॥",
            "a": "26",
            "p": 1
        },
        {
            "i": "261138",
            "n": 138,
            "s": "विकर्णचित्रसेनाद्या एवं वीरतमाः सुताः ।\nकर्णस्य पश्यतो भीमबाणकृत्तशिरोधराः ॥ १३८॥",
            "a": "26",
            "p": 1
        },
        {
            "i": "261139",
            "n": 139,
            "s": "निपेतुर्धृतराष्ट्रस्य रथेभ्यः पृथिवीतळे ।\nत्रयोविंशतिरेवात्र कर्णसाहाय्यकाङ्क्षिणः ॥ १३९॥",
            "a": "26",
            "p": 1
        },
        {
            "i": "261140",
            "n": 140,
            "s": "एकवींशतिवारं च व्यश्वसूतरथध्वजः ।\nगाढमभ्यर्द्दितस्तीक्ष्णैः शरैर्भीमेन संयुगे ॥ १४०॥",
            "a": "26",
            "p": 1
        },
        {
            "i": "261141",
            "n": 141,
            "s": "प्राणसंशयमापन्नः सर्वलोकस्य पश्यतः ।\nरणं त्यक्त्वा प्रदुद्राव रुदन् दुःखात् पुनःपुनः ॥ १४१॥",
            "a": "26",
            "p": 1
        },
        {
            "i": "261142",
            "n": 142,
            "s": "द्वाविंशतिमयुद्धे तु रामदत्तं सुभास्वरम् ।\nअभेद्यं रथमारुह्य विजयं धनुरेव च ॥ १४२॥",
            "a": "26",
            "p": 1
        },
        {
            "i": "261143",
            "n": 143,
            "s": "तद्दत्तमेव सङ्गृह्य तूणी चाक्षयसायकौ ।\nआससाद रणे भीमं कर्णो वैकर्तनो वृषा ॥ १४३॥",
            "a": "26",
            "p": 1
        },
        {
            "i": "261144",
            "n": 144,
            "s": "सुघोर आसीत् स तयोर्विमर्दो भीमस्य कर्णस्य च दीर्घकालम् ।\nआकाशमाच्छादयतोः शरौघैः परस्परं चैव सुरक्तनेत्रयोः ॥ १४४॥",
            "a": "26",
            "p": 1
        },
        {
            "i": "261145",
            "n": 145,
            "s": "ततो भीमो महाबाहुः सहजाभ्यां च संयुतम् ।\nत्वां तु कुण्डलवर्मभ्यां शक्नुयां हन्तुमञ्जसा ॥ १४५॥",
            "a": "26",
            "p": 1
        },
        {
            "i": "261146",
            "n": 146,
            "s": "इति ज्ञापयितुं तस्य कुण्डले कवचं तथा ।\nशरैरुत्कृत्य समरे पातयामास भूतळे ॥ १४६॥",
            "a": "26",
            "p": 1
        },
        {
            "i": "261147",
            "n": 147,
            "s": "एवं तान्यपकृष्याहं हन्यां त्वामिति वेदयन् ।\nपुनश्च बहुभिस्तीक्ष्णैः शरैरेनं समार्दयत् ॥ १४७॥",
            "a": "26",
            "p": 1
        },
        {
            "i": "261148",
            "n": 148,
            "s": "ततस्तु भीमस्य बभूव बुद्धिरस्पर्धिनः सर्वजयो हि दत्तः ।\nअमुष्य रामेण नच स्पृधाऽयं कर्णो मया युद्ध्यति कृच्छ्रगो ह्ययम् ॥ १४८॥",
            "a": "26",
            "p": 1
        },
        {
            "i": "261149",
            "n": 149,
            "s": "तथाऽपि मे भगवानत्यनुग्रहाज्जयं ददात्यात्मवचोऽपहाय ।\nमया तु मान्यं वचनं हरेः सदा तस्माद् दास्ये विवरं त्वद्य शत्रोः ॥ १४९॥",
            "a": "26",
            "p": 1
        },
        {
            "i": "261150",
            "n": 150,
            "s": "एवं स्मृत्वा तेन रन्ध्रे प्रदत्ते कर्णोऽस्त्रवीर्येण धनुर्न्यकृन्तत् ।\nरश्मीन् हयानां च ततो रथं स तत्याज नैजं बलमेव वेदयन् ॥ १५०॥",
            "a": "26",
            "p": 1
        },
        {
            "i": "261151",
            "n": 151,
            "s": "न मे रथाद्यैर्धनुषाऽपि कार्यमित्येव स ख्यापयितुं वृकोदरः ।\nखमुत्पपातोत्तमवीर्यतेजा रथं च कर्णस्य समास्थितः क्षणात् ॥ १५१॥",
            "a": "26",
            "p": 1
        },
        {
            "i": "261152",
            "n": 152,
            "s": "भीतस्तु कर्णो रथकूबरे तदा व्यलीयतातः स वृकोदरो रथात् ।\nअवप्लुतो ज्ञापयितुं स्वशक्तिं निरायुधत्वेऽप्यरिनिग्रहादौ ॥ १५२॥",
            "a": "26",
            "p": 1
        },
        {
            "i": "261153",
            "n": 153,
            "s": "नैच्छद् गृहीतुं विनिहन्तुमेव वा रथं धनुर्वाऽस्य रणेऽपहर्तुम् ।\nद्रोणस्य यद्वत् पूर्वमतीव शक्तोऽप्यमानयद् रामवचोऽस्य भक्त्या ॥ १५३॥",
            "a": "26",
            "p": 1
        },
        {
            "i": "261154",
            "n": 154,
            "s": "सत्यां कर्तुं वासवेश्च प्रतिज्ञां सम्मानयन् वैष्णवत्वाच्च कर्णम् ।\nदातुं रन्ध्रं सूर्यजस्य प्रयातः शरक्षेपार्थं दुरमतिष्ठदत्र ॥ १५४॥",
            "a": "26",
            "p": 1
        },
        {
            "i": "261155",
            "n": 155,
            "s": "ततः कर्णो दूरगतं वृकोदरं सम्मानयन्तं रामवाक्यं विजानन् ।\nशरैरविध्यत् स च तानवारयद् गजैर्मृतैस्तांश्च चकर्त कर्णः ॥ १५५॥",
            "a": "26",
            "p": 1
        },
        {
            "i": "261156",
            "n": 156,
            "s": "व्यसून् गजान् प्रक्षिपन्तं समेत्य संस्पृश्य चापेन वचश्च दुष्टम् ।\nसंश्रावयामास सुयोधनस्य प्रीत्यै प्रजानन्नपि तस्य वीर्यम् ॥ १५६॥",
            "a": "26",
            "p": 1
        },
        {
            "i": "261157",
            "n": 157,
            "s": "संश्रावयन्तं वचनानि रूक्षाण्यपाहनद् बाणवरैस्तदाऽर्जुनः ।\nस वर्महीनः पार्थबाणाभितप्तो व्यपागमद् भीम आपाऽत्मयानम् ॥ १५७॥",
            "a": "26",
            "p": 1
        },
        {
            "i": "261158",
            "n": 158,
            "s": "कर्णो भीमे वासवीं नैव शक्तिं विमोक्तुमैच्छन्नैव बीभत्सुतोऽन्यान् ।\nहन्यामिति प्राह यतः स कुन्त्यै यद्यप्यवध्यः स तयाऽपि भीमः ॥ १५८॥",
            "a": "26",
            "p": 1
        },
        {
            "i": "261159",
            "n": 159,
            "s": "नारायणास्त्रं शिरसि प्रपातितं न यस्य लोमाप्यदहच्चिरस्थितम् ।\nकिं तस्य शक्तिः प्रकरोति वासवी तथाऽन्यदप्यस्त्रशस्त्रं महच्च ॥ १५९॥",
            "a": "26",
            "p": 1
        },
        {
            "i": "261160",
            "n": 160,
            "s": "भीमः कर्णरथं प्राप्तः शक्तिं नाऽदातुमैच्छत ।\nअभिप्रायं केशवस्य जानन् हैडिम्बमृत्यवे ।\nततः कर्णोऽन्यमास्थाय रथमर्जुनमभ्ययात् ॥ १६०॥",
            "a": "26",
            "p": 1
        },
        {
            "i": "261161",
            "n": 161,
            "s": "दिव्यं रथं धनुश्चैव कृष्णबुद्ध्योऽर्जुनो हरेत् ।\nइति भीतस्तु तां शक्तिमादायार्जुनमृत्यवे ।\nयुद्धायायाद् रथं चापं शक्तिं चैकत्र नाकरोत् ॥ १६१॥",
            "a": "26",
            "p": 1
        },
        {
            "i": "261162",
            "n": 162,
            "s": "एकं हृतं चेदन्यत् स्यादिति मत्वा भयाकुलः ।\nबिभेति सर्वदा नीतेः कृष्णस्यामिततेजसः ॥ १६२॥",
            "a": "26",
            "p": 1
        },
        {
            "i": "261163",
            "n": 163,
            "s": "निश्चितो मरणायैव मृतिकाले तु तं रथम् ।\nआरुह्यागाद्धि पूर्वं तु न कालं मन्यते मृतेः ॥ १६३॥",
            "a": "26",
            "p": 1
        },
        {
            "i": "261164",
            "n": 164,
            "s": "शक्तिं तु तद्रथगतां प्रसमीक्ष्य कृष्णः संस्थाप्य पार्थमपि सात्यकिमेव योद्धुम् ।\nदत्त्वा स्वकीयरथमेव विरोचनस्य पुत्रेण सोऽदिशदमुष्य बलं प्रदाय ॥ १६४॥",
            "a": "26",
            "p": 1
        },
        {
            "i": "261165",
            "n": 165,
            "s": "शिष्यं त्वशक्तमिह मे प्रतियोधनाय पार्थो ह्यदादिति स सात्यकिमीक्षमाणः ।\nसंस्पर्धयैव युयुधे विरथं चकार तेनैव सात्यकिरमुं हरियानसंस्थः ॥ १६५॥",
            "a": "26",
            "p": 1
        },
        {
            "i": "261166",
            "n": 166,
            "s": "न केशवरथे कश्चित् स्थितो याति पराजयम् ।\nअतश्च सात्यकिर्नाप कर्णेनात्र पराजयम् ॥ १६६॥",
            "a": "26",
            "p": 1
        },
        {
            "i": "261167",
            "n": 167,
            "s": "शस्त्रसङ्ग्रहकाले तु कुमाराणां व्रतं भवेत् ।\nइत्युक्तं जामदग्न्येन धनुर्विद्यापुराकृता ॥ १६७॥",
            "a": "26",
            "p": 1
        },
        {
            "i": "261168",
            "n": 168,
            "s": "तच्छत्रुवधरूपं च पूर्वासिद्धं च गूहितम् ।\nअविरुद्धं च धर्मस्य कार्यं रामस्य तुष्टिदम् ॥ १६८॥",
            "a": "26",
            "p": 1
        },
        {
            "i": "261169",
            "n": 169,
            "s": "अनुपद्रवं च लोकस्येत्यतो भीमो व्रतं त्विदम् ।\nचकार तूबरेत्युक्ते हन्यामिति रहः प्रभुः ॥ १६९॥",
            "a": "26",
            "p": 1
        },
        {
            "i": "261170",
            "n": 170,
            "s": "अनुपद्रवाय लोकस्य सुव्यञ्जच्श्मश्रुमण्डलः ।\nसुश्मश्रुं मां न कश्चिद्धि तथा ब्रूयादिति स्फुटम् ।\nतदर्जुनो विजानाति स्नेहाद् भीमोदितं रहः ॥ १७०॥",
            "a": "26",
            "p": 1
        },
        {
            "i": "261171",
            "n": 171,
            "s": "अर्जुनस्यापि गाण्डीवं देहीत्युक्तो निहन्म्यहम् ।\nइति तच्च विजानाति भीम एको नचापरः ।\nगाण्डीवस्याऽगमं पूर्वं जानात्येव हि नारदात् ॥ १७१॥",
            "a": "26",
            "p": 1
        },
        {
            "i": "261172",
            "n": 172,
            "s": "प्रतिज्ञां भीमसेनस्य ब्रुवतः फल्गुने रहः ।\nदुर्योधनस्तु शुश्राव तां च कर्णाय सोऽब्रवीत् ॥ १७२॥",
            "a": "26",
            "p": 1
        },
        {
            "i": "261173",
            "n": 173,
            "s": "अतूबरोऽपि तेनासौ तस्मात् तूबर इत्यलम् ।\nउक्तः प्रकोपनायैव तस्मादर्जुनमब्रवीत् ॥ १७३॥",
            "a": "26",
            "p": 1
        },
        {
            "i": "261174",
            "n": 174,
            "s": "जानासि मत्प्रतिज्ञां त्वं त्वत्प्रतिज्ञामहं तथा ।\nतत्र हन्तव्यतां प्राप्तो मम वैकर्तनोऽत्रहि ॥ १७४॥",
            "a": "26",
            "p": 1
        },
        {
            "i": "261175",
            "n": 175,
            "s": "प्रतिज्ञातो वधश्चास्य त्वयाऽपि मदनुज्ञया ।\nअतस्त्वया मया वाऽयं हन्तव्यः सूतनन्दनः ॥ १७५॥",
            "a": "26",
            "p": 1
        },
        {
            "i": "261176",
            "n": 176,
            "s": "इत्युक्तो वासविः प्राह हन्तव्योऽयं मयैव हि ।\nत्वदीयोऽहं यतस्तेन मत्कृतं त्वत्कृतं भवेत् ॥ १७६॥",
            "a": "26",
            "p": 1
        },
        {
            "i": "261177",
            "n": 177,
            "s": "न त्वत्कृतं मत्कृतं स्याद् गुरुर्मम यतो भवान् ।\nअतो मयैव हन्तव्य इत्युक्त्वा कर्णमब्रवीत् ॥ १७७॥",
            "a": "26",
            "p": 1
        },
        {
            "i": "261178",
            "n": 178,
            "s": "रूक्षा वाचः श्रावितोऽयं भीमः कृष्णस्य शृण्वतः ।\nयच्चाभिमन्युर्युष्माभिरेकः सम्भूय पातितः ॥ १७८॥",
            "a": "26",
            "p": 1
        },
        {
            "i": "261179",
            "n": 179,
            "s": "अतस्त्वां निहनिष्यामि त्वत्पुत्रं च तवाग्रतः ।\nइत्युक्तोऽन्यरथं प्राप्य कर्ण आवीज्जयद्रथम् ॥ १७९॥",
            "a": "26",
            "p": 1
        },
        {
            "i": "261180",
            "n": 180,
            "s": "द्रौणिकर्णाभिगुप्तं तं नाशकद्धन्तुमर्जुनः ।\nतत्र वेगं परं चक्रे द्रौणिः पार्थनिवारणे ॥ १८०॥",
            "a": "26",
            "p": 1
        },
        {
            "i": "261181",
            "n": 181,
            "s": "नचैनमशकत् तर्तुं यत्नवानपि फल्गुनः ।\nतयोरासीच्चिरं युद्धं चित्रं लघु च सुष्ठु च ॥ १८१॥",
            "a": "26",
            "p": 1
        },
        {
            "i": "261182",
            "n": 182,
            "s": "तद् दृष्ट्वा भगवान् कृष्णो लोहितायति भास्करे ।\nअजिते द्रोणतनये त्वहते च जयद्रथे ।\nअर्जुनस्य जयाकाङ्क्षी ससर्ज तम ऊर्जितम् ॥ १८२॥",
            "a": "26",
            "p": 1
        },
        {
            "i": "261183",
            "n": 183,
            "s": "तमोव्याप्ते गगने सूर्यमस्तं गतं मत्वा द्रौणिपूर्वाः समस्ताः ।\nविशश्रमुः सैन्धवश्चार्जुनस्य हतप्रतिज्ञस्य मुखं समैक्षत ॥ १८३॥",
            "a": "26",
            "p": 1
        },
        {
            "i": "261184",
            "n": 184,
            "s": "तदा हरेराज्ञया शक्रसूनुश्चकर्त बाणेन जयद्रथस्य ।\nअग्निं विविक्षन्निव दर्शितः शिरस्तदा वचः प्राह जनार्दनस्तम् ॥ १८४॥",
            "a": "26",
            "p": 1
        },
        {
            "i": "261185",
            "n": 185,
            "s": "नैतच्छिरः पातय भूतळे त्वमितीरितः पाशुपतास्त्रतेजसा ।\nदधार बाणैरनुपुङ्खपुङ्खैः पुनस्तमूचे गरुडध्वजो वचः ॥ १८५॥",
            "a": "26",
            "p": 1
        },
        {
            "i": "261186",
            "n": 186,
            "s": "इदं पितुस्तस्य करे निपात्यतां वरोऽस्य दत्तो हि पुराऽमुनाऽयम् ।\nशिरो निकृत्तं भुवि पातयेद् यस्तवास्य भूयाच्च शिरः सहस्रधा ॥ १८६॥",
            "a": "26",
            "p": 1
        },
        {
            "i": "261187",
            "n": 187,
            "s": "इति स्म वध्यः स पिताऽपि तेनेत्युदीरिते तस्य सन्ध्याक्रियस्य ।\nअङ्के व्यधात् तच्छिर आशु वासविः स सम्भ्रमात् तद् भुवि च न्यपातयत् ॥ १८७॥",
            "a": "26",
            "p": 1
        },
        {
            "i": "261188",
            "n": 188,
            "s": "ततोऽभवत् तस्य शिरः सहस्रधा हरिश्च चक्रे तमसो लयं पुनः ।\nतदैव सूर्ये सकलैश्च दृष्टे हाहेति वादः सुमहानथाऽसीत् ॥ १८८॥",
            "a": "26",
            "p": 1
        },
        {
            "i": "261189",
            "n": 189,
            "s": "भीमस्तदा शल्यसुयोधनादीन् कृपं च जित्वा व्यनदत् सुभैरवम् ।\nकुर्वन् साहाय्यं फल्गुनस्यैव तुष्टो बभूव शैनेय उतो हते रिपौ ॥ १८९॥",
            "a": "26",
            "p": 1
        },
        {
            "i": "261190",
            "n": 190,
            "s": "अपूरयत् पाञ्चजन्यं च कृष्णो मुदा तदा देवदत्तं च पार्थः ।\nभीमस्य नादं सहपाञ्चजन्यघोषं श्रुत्वा निहतं सिन्धुराजम् ।\nज्ञात्वा राजा धर्मसुतो मुमोद दुर्योधनश्चाऽस सुदुःखितस्तदा ॥ १९०॥",
            "a": "26",
            "p": 1
        },
        {
            "i": "261191",
            "n": 191,
            "s": "ततो द्रौणिमुखां सेनां सर्वां भीमोऽभ्यवर्तत।\nपार्थः कर्णमुखाञ्छिष्टान् ततोऽभज्यत तद् बलम् ॥ १९१॥",
            "a": "26",
            "p": 1
        },
        {
            "i": "261192",
            "n": 192,
            "s": "शीर्णां सेनां प्रविविशुर्धृष्टद्युम्नपुरोगमाः ।\nततस्तं देशमापुस्ते यत्र भीमधनञ्जयौ ॥ १९२॥",
            "a": "26",
            "p": 1
        },
        {
            "i": "261193",
            "n": 193,
            "s": "तत एकीकृताः सर्वे पाण्डवाः सहसोमकाः ।\nपरान् विद्रावयामासुस्ते भीताः प्राद्रवन् दिशः ॥ १९३॥",
            "a": "26",
            "p": 1
        },
        {
            "i": "261194",
            "n": 194,
            "s": "विद्राप्यमाणं सैन्यं तं दृष्ट्वा दुर्योधनो नृपः ।\nजयद्रथवधाच्चैव कुपितोऽभ्यद्रवत् परान् ॥ १९४॥",
            "a": "26",
            "p": 1
        },
        {
            "i": "261195",
            "n": 195,
            "s": "स भीमसेनं च धनञ्जयं च युधिष्ठिरं माद्रवतीसुतौ च ।\nधृष्टद्युम्नं सात्यकिं द्रौपदेयान् सर्वानेकः शरवर्षैर्ववर्ष ॥ १९५॥",
            "a": "26",
            "p": 1
        },
        {
            "i": "261196",
            "n": 196,
            "s": "ते विव्यधुस्तं बहुभिः शिलीमुखैः स ताननादृत्य चकर्त बाणैः ।\nधनूंषि चित्राणि महारथानां चकार सङ्खे विरथौ यमौ च ॥ १९६॥",
            "a": "26",
            "p": 1
        },
        {
            "i": "261197",
            "n": 197,
            "s": "आदाय चापानि पराणि तेऽपि दुर्योधनं ववृषुः सायकौघैः ।\nअचिन्तयित्वैव शरान्स एको न्यवारयत् तानखिलांश्च बाणैः ॥ १९७॥",
            "a": "26",
            "p": 1
        },
        {
            "i": "261198",
            "n": 198,
            "s": "तं गाहमानं द्विषतां बहूनां मध्ये द्रोणद्रौणिकृपप्रधानाः ।\nदृष्ट्वा सर्वे जुगुपुः स्वात्तचापा अनारतं बाणगणान् सृजन्तः ॥ १९८॥",
            "a": "26",
            "p": 1
        },
        {
            "i": "261199",
            "n": 199,
            "s": "सुयोधनः कर्णमाह जहि भीममिमं युधि ।\nस आह नैष शक्यो हि जेतुं देवैः सवासवैः ॥ १९९॥",
            "a": "26",
            "p": 1
        },
        {
            "i": "261200",
            "n": 200,
            "s": "दैवाज्जीवाम्यहं राजन् युद्ध्यनेनातिपीडितः ।\nअतो घटामहे शक्त्या जयो दैवे समाहितः ॥ २००॥",
            "a": "26",
            "p": 1
        },
        {
            "i": "261201",
            "n": 201,
            "s": "दुर्योधनो द्रोणमाह सैन्धवस्त्वदुपेक्षया ।\nपार्थेन निहतो भीमसात्यकिभ्यां च मे बलम् ॥ २०१॥",
            "a": "26",
            "p": 1
        },
        {
            "i": "261202",
            "n": 202,
            "s": "प्रतिज्ञा च परित्यक्ता पाण्डवस्नेहतस्त्वया ।\nइत्युक्तः कुपितो द्रोणः प्रतिज्ञामकरोत् ततः ॥ २०२॥",
            "a": "26",
            "p": 1
        },
        {
            "i": "261203",
            "n": 203,
            "s": "इतः परं नैव रणाद् रात्रावहनि वा क्वचित् ।\nगच्छेयं नच मोक्ष्यामि वर्म बद्धं कथश्चन ॥ २०३॥",
            "a": "26",
            "p": 1
        },
        {
            "i": "261204",
            "n": 204,
            "s": "मत्पुत्रश्च त्वया वाच्यः पाञ्चालान् नैव शेषयेः ।\nसदौहित्रानितीत्युक्त्वा विजगाहे निशागमे ॥ २०४॥",
            "a": "26",
            "p": 1
        },
        {
            "i": "261205",
            "n": 205,
            "s": "चमूं परेषामभ्यागाद् धृष्टद्युम्नस्तमाशु च ।\nद्रौणिदुर्योधनौ तत्र विरथीकृत्य मारुतिः ।\nद्रावयामास तत् सैन्यं पश्यतां सर्वभूभृताम् ॥ २०५॥",
            "a": "26",
            "p": 1
        },
        {
            "i": "261206",
            "n": 206,
            "s": "अक्षोहिण्यस्तु सप्तैव सेनयोरुभयोरपि ।\nहतास्तासां च भीमेन तिस्रो द्वे फल्गुनेन च ॥ २०६॥",
            "a": "26",
            "p": 1
        },
        {
            "i": "261207",
            "n": 207,
            "s": "सौभद्रसात्यकिमुखैस्तन्मध्ये षोडशांशकः ।\nहैडिम्बपार्षतमुखैस्त्रयाच्च दशमांशकः ॥ २०७॥",
            "a": "26",
            "p": 1
        },
        {
            "i": "261208",
            "n": 208,
            "s": "भीष्मद्रोणद्रौणिभिश्च द्वे समं निहते तदा ।\nतदन्यैर्मिळितैः सर्वैस्तच्चतुर्थांश एव च ॥ २०८॥",
            "a": "26",
            "p": 1
        },
        {
            "i": "261209",
            "n": 209,
            "s": "ततो रात्रौ पञ्चभिश्च पार्थाः षड्भिश्च कौरवाः ।\nअक्षोहिणीभिः संव्यूह्य युद्धं चक्रुः सुदारुणम् ।\nभीमं सेनां द्रावयन्तं पुनः कर्णः समासदत् ॥ २०९॥",
            "a": "26",
            "p": 1
        },
        {
            "i": "261210",
            "n": 210,
            "s": "स कर्णपुरतो भीमो दुष्कर्णं कर्णमेव च ।\nदुर्योधनस्यावरजौ निष्पिपेष पदा क्षणात् ।\nरथाश्वध्वजसूतैश्च सह तौ न व्यदृश्यताम् ॥ २१०॥",
            "a": "26",
            "p": 1
        },
        {
            "i": "261211",
            "n": 211,
            "s": "निरायुधोऽहमिति मां त्वमात्थ पुरुषं वचः ।\nनिरायुधः पदैवाहं त्वां हन्तुमशकं तदा ॥ २११॥",
            "a": "26",
            "p": 1
        },
        {
            "i": "261212",
            "n": 212,
            "s": "इति कर्णस्य तौ भीमः सञ्ज्ञया ज्ञापयन् भुवि ।\nपदा पिपेष कालिङ्गं मुष्टिनैव जघान ह ॥ २१२॥",
            "a": "26",
            "p": 1
        },
        {
            "i": "261213",
            "n": 213,
            "s": "मुष्टिना त्वद्वधायाहं समर्थ इति किं वदे ।\nतस्मान्मया रक्षितस्त्वमिति ज्ञापयितुं प्रभुः ।\nसाश्वसूतध्वजरथः कालिङ्गो मुष्टिचूर्णितः ॥ २१३॥",
            "a": "26",
            "p": 1
        },
        {
            "i": "261214",
            "n": 214,
            "s": "केतुमांश्च पिता तस्य शक्रदेवः श्रुतायुधः ।\nअक्षोहिण्या सेनया च सह भीमेन पातिताः ।\nखड्गयुद्धे पुरा भीष्मे सेनापत्यं प्रकुर्वति ॥ २१४॥",
            "a": "26",
            "p": 1
        },
        {
            "i": "261215",
            "n": 215,
            "s": "कर्णानुजान् ध्रुवाद्यांश्च बहून् जघ्ने स वै निशि ।\nसञ्ज्ञां भीमकृतां ज्ञात्वा शक्तिं चिक्षेप चापराम् ।\nकर्णः शक्तिर्मया दिव्या न मुक्ता तेन जीवसि ॥ २१५॥",
            "a": "26",
            "p": 1
        },
        {
            "i": "261216",
            "n": 216,
            "s": "इति ज्ञापयितुं तां तु ज्ञात्वा भीमः क्षणात् तदा ।\nखमुत्पत्य गृहीत्वा च कर्णे चिक्षेप सत्वरः ॥ २१६॥",
            "a": "26",
            "p": 1
        },
        {
            "i": "261217",
            "n": 217,
            "s": "यदि त्वया तदा मुक्ता शक्तिस्त्वां सा हनिष्यति ।\nइति ज्ञापयितुं सा च कर्णरक्षणकाङ्क्षिणा ॥ २१७॥",
            "a": "26",
            "p": 1
        },
        {
            "i": "261218",
            "n": 218,
            "s": "मुक्ता दक्षभुजे साऽथ विदार्य धरणीं तथा ।\nभित्त्वा विवेश कर्णस्य दर्शयन्ती निदर्शनम् ॥ २१८॥",
            "a": "26",
            "p": 1
        },
        {
            "i": "261219",
            "n": 219,
            "s": "ततो भीमः पुनः स्वं तु रथमास्थाय चापभृत् ।\nकर्णस्य पुरतः शत्रून् द्रावयामास सर्वतः ॥ २१९॥",
            "a": "26",
            "p": 1
        },
        {
            "i": "261220",
            "n": 220,
            "s": "तं कर्णो वारयामास शरैः सन्नतपर्वभिः ।\nभीमः कर्णरथायैव गदां चिक्षेप वेगतः ॥ २२०॥",
            "a": "26",
            "p": 1
        },
        {
            "i": "261221",
            "n": 221,
            "s": "स तद्गदाविघाताय स्थूणाकर्णास्त्रमासृजत् ।\nतेनास्त्रेण प्रतिहता सा गदा भीममाब्रजत् ॥ २२१॥",
            "a": "26",
            "p": 1
        },
        {
            "i": "261222",
            "n": 222,
            "s": "भीमो गदां समादाय कर्णस्य रथमारुहत् ।\nतया सञ्चूर्णयामास कर्णस्य रथकूबरम् ॥ २२२॥",
            "a": "26",
            "p": 1
        },
        {
            "i": "261223",
            "n": 223,
            "s": "एवं त्वच्चूर्णने शक्तो मत्कामात् त्वं हि जीवसि ।\nएवं निदर्शयित्वैव पुनः स्वं रथमाब्रजत् ॥ २२३॥",
            "a": "26",
            "p": 1
        },
        {
            "i": "261224",
            "n": 224,
            "s": "पुनः कर्णपुरः सेनां जघान बहुशो रणे ।\nकर्णस्तु तं परित्यज्य सहदेवमुपाद्रवत् ॥ २२४॥",
            "a": "26",
            "p": 1
        },
        {
            "i": "261225",
            "n": 225,
            "s": "स तु तं विरथीकृत्य धनुः कण्ठेऽवसज्य च ।\nकुत्सयामास बहुशः स तु निर्वेदमागमत् ॥ २२५॥",
            "a": "26",
            "p": 1
        },
        {
            "i": "261226",
            "n": 226,
            "s": "न हन्तुमैच्छत् तं कर्णः पृथायै स्वं वचः स्मरन् ।\nतं विजित्य रणे कर्णो जघ्ने पार्थवरूथिनीम् ॥ २२६॥",
            "a": "26",
            "p": 1
        },
        {
            "i": "261227",
            "n": 227,
            "s": "ततो द्रौणिर्विविधैर्बाणसङ्घैर्जघान पार्थस्य चमूं समन्ततः ।\nसा हन्यमाना रणकोविदेन न शं लेभे मृत्युनाऽऽर्ता प्रजेव ॥ २२७॥",
            "a": "26",
            "p": 1
        },
        {
            "i": "261228",
            "n": 228,
            "s": "दृष्ट्वा सेनां द्रौणिबलाभिभूतां तमाह्वयामास घटोत्कचो युधे ।\nद्रौणिस्तमाहाऽलमलं न वत्स पुत्रस्तातं योधयस्वाद्य मां त्वम् ॥ २२८॥",
            "a": "26",
            "p": 1
        },
        {
            "i": "261229",
            "n": 229,
            "s": "इत्युक्त ऊचे न पिता मम त्वं सखा पितुर्यद्यपि शत्रुसंश्रयात् ।\nअरिश्च मेऽसीति तमाह यद्यरिं मां मन्यसे तद्वदहं करोमि ते ॥ २२९॥",
            "a": "26",
            "p": 1
        },
        {
            "i": "261230",
            "n": 230,
            "s": "इत्यूचिवाञ्छक्रधनुःप्रकाशं विष्फार्य चापं प्रकिरञ्छरौघान् ।\nअभ्यागमद् राक्षसमुग्रवेगः स्वसेनया सोऽपि तमभ्यवर्तत ॥ २३०॥",
            "a": "26",
            "p": 1
        },
        {
            "i": "261231",
            "n": 231,
            "s": "स रक्षसां लक्षसमावृतो बली नृभिश्च वीरैर्बहुभिः सुशिक्षितैः ।\nअक्षोहिणीमात्रबलेन राक्षसः सङ्क्षोभयामास गुरोः सुतं शरैः ॥ २३१॥",
            "a": "26",
            "p": 1
        },
        {
            "i": "261232",
            "n": 232,
            "s": "स तेन बाणैर्बहुभिः प्रपीडितो विभिन्नगात्रः क्षतजाप्लुताङ्गः ।\nव्यावृत्य नेत्रे कुपितो महद् धनुर्विष्फार्य बाणै रजनीं चकार ॥ २३२॥",
            "a": "26",
            "p": 1
        },
        {
            "i": "261233",
            "n": 233,
            "s": "सोऽक्षोहिणीं तां क्षणमात्रतः क्षरन् महाशरांस्तानपि राक्षसान् क्षयम् ।\nनिनाय पुत्रं च घटोत्कचस्य निष्ट्यं पुरा योऽञ्जनवर्मनामकः ॥ २३३॥",
            "a": "26",
            "p": 1
        },
        {
            "i": "261234",
            "n": 234,
            "s": "निरीक्ष्य सेनां स्वसुतं च पातितं घटोत्कचो द्रोणसुतं शरेण ।\nविव्याध गाढं स तु विह्वलो ध्वजं समाश्रितश्चाऽशु ससञ्ज्ञकोऽभवत् ॥ २३४॥",
            "a": "26",
            "p": 1
        },
        {
            "i": "261235",
            "n": 235,
            "s": "उत्थाय बाणं यमदण्डकल्पं सन्धाय चापे प्रविकृष्य राक्षसे ।\nमुमोच तेनाभिहतः पपात विनष्टसञ्ज्ञः स्वरथे घटोत्कचः ॥ २३५॥",
            "a": "26",
            "p": 1
        },
        {
            "i": "261236",
            "n": 236,
            "s": "विमूर्च्छितं सारथिरस्य दूरं निनाय युद्धाज्जगतो विपश्यतः ।\nद्रौणिश्च सेनां निशि तैः शरोत्तमैर्व्यद्रावयत् पाण्डवसोमकानाम् ॥ २३६॥",
            "a": "26",
            "p": 1
        },
        {
            "i": "261237",
            "n": 237,
            "s": "सञ्ज्ञामवाप्याथ घटोत्कचोऽपि क्रुद्धोऽविशत् कौरवसैन्यमाशु ।\nविद्रावयामास स बाणवर्षैः प्रकम्पयामास महारथांस्तथा ॥ २३७॥",
            "a": "26",
            "p": 1
        },
        {
            "i": "261238",
            "n": 238,
            "s": "तदैव पार्थं प्रति योद्धुमागतं वैकर्तनं वीक्ष्य जगत्पतिर्हरिः ।\nघटोत्कचं प्राहिणोच्छक्तिमुग्रां तस्मिन् मोक्तुं पार्थरक्षार्थमेव ॥ २३८॥",
            "a": "26",
            "p": 1
        },
        {
            "i": "261239",
            "n": 239,
            "s": "स कर्णमाहूय युयोध तेन तस्यानु दुर्योधनपूर्वकाश्च ये ।\nद्रोणेन चैतान् समरे स एको निवारयामास ममर्द चाधिकम् ॥ २३९॥",
            "a": "26",
            "p": 1
        },
        {
            "i": "261240",
            "n": 240,
            "s": "ते बाध्यमाना बहुशो बलीयसा कर्णं पुरोधाय तमभ्ययोधयन् ।\nन विव्यथे तत्र रणे स कर्णः स्ववीर्यमास्थाय महास्त्रवेत्ता ॥ २४०॥",
            "a": "26",
            "p": 1
        },
        {
            "i": "261241",
            "n": 241,
            "s": "निवारयामास गुरोः सुतं तदा भीमस्त्रिगर्ताञ्छतमन्युनन्दनः ।\nअलम्बलो नाम तदैव राक्षसः समागमद् भीमसुतं निहन्तुम् ॥ २४१॥",
            "a": "26",
            "p": 1
        },
        {
            "i": "261242",
            "n": 242,
            "s": "युद्ध्वा प्रगृह्यैनमथो निपात्य घटोत्कचो भूमितळेऽसिनाऽस्य ।\nउत्कृत्य शीर्षं तु सुयोधनेऽक्षिपद् विषेदुरत्राखिलभूमिपालाः ॥ २४२॥",
            "a": "26",
            "p": 1
        },
        {
            "i": "261243",
            "n": 243,
            "s": "अलायुधोऽथाऽगमदुग्रवीर्यो नराशनस्तं स घटोत्कचोऽभ्ययात् ।\nयुद्ध्वा मुहूर्तं स तु तेन भूमौ निपात्य तं यज्ञपशुं चकार ॥ २४३॥",
            "a": "26",
            "p": 1
        },
        {
            "i": "261244",
            "n": 244,
            "s": "अथास्य शिर उद्धृत्य क्रोधाद् दुर्योधनोरसि ।\nचिक्षेप तेन सम्भ्रान्ताः सर्वे दुर्योधनादयः ॥ २४४॥",
            "a": "26",
            "p": 1
        },
        {
            "i": "261245",
            "n": 245,
            "s": "घटोत्कचबलख्यात्यै समर्थेनापि यो रणे ।\nन हतो भीमसेनेन हतोऽस्मिन् भैमसेनिना ॥ २४५॥",
            "a": "26",
            "p": 1
        },
        {
            "i": "261246",
            "n": 246,
            "s": "सर्वे सञ्चोदयामासुः कर्णं शक्तिविमोक्षणे ।\nअस्मिन् हते हतं सर्वं किं नः पार्थः करिष्यति ॥ २४६॥",
            "a": "26",
            "p": 1
        },
        {
            "i": "261247",
            "n": 247,
            "s": "एवं सञ्चोद्यमानः स धार्तराष्ट्रैः पुनः पुनः ।\nहैडिम्बेनार्द्यमानैस्तु स्वयं च भृशपीडितः ।\nआदत्त शक्तिं विपुलां पाकशासनसम्मताम् ॥ २४७॥",
            "a": "26",
            "p": 1
        },
        {
            "i": "261248",
            "n": 248,
            "s": "तामम्बरस्थाय घटोत्कचाय शैलोपमायातुलविक्रमाय ।\nचिक्षेप मृत्यो रसनोपमामलं प्रकाशयन्तीं प्रदिशो दिशश्च ॥ २४८॥",
            "a": "26",
            "p": 1
        },
        {
            "i": "261249",
            "n": 249,
            "s": "निर्भिण्णवक्षाः स तया पपात विचूर्णयञ्छत्रुबलं हतोऽपि ।\nतस्मिन् हते जहृषुधार्तराष्ट्रा उच्चुक्रुशुर्दुधुवुश्चाम्बराणि ॥ २४९॥",
            "a": "26",
            "p": 1
        },
        {
            "i": "261250",
            "n": 250,
            "s": "तदा ननर्त केशवः समाश्लिषच्च फल्गुनम् ।\nननाद शङ्खमाधमज्जहास चोरुनिस्वनः ॥ २५०॥",
            "a": "26",
            "p": 1
        },
        {
            "i": "261251",
            "n": 251,
            "s": "तमपृच्छद् गुडाकेशः किमेतदिति दुर्मनाः ।\nहते सुतेऽग्रजेऽस्माकं वीरे किं नन्दसि प्रभो ॥ २५१॥",
            "a": "26",
            "p": 1
        },
        {
            "i": "261252",
            "n": 252,
            "s": "तमाह भगवान् कृष्णो दिष्ट्या जीवसि फल्गुन ।\nत्वदर्थं निहिता शक्तिर्विमुक्ताऽस्मिन् हि राक्षसे ॥ २५२॥",
            "a": "26",
            "p": 1
        },
        {
            "i": "261253",
            "n": 253,
            "s": "ततो युधिष्ठिरो दुःखादमर्षाच्चाभ्यवर्तत ।\nकर्णं प्रति तमाहाथ कृष्णद्वैपायनः प्रभुः ॥ २५३॥",
            "a": "26",
            "p": 1
        },
        {
            "i": "261254",
            "n": 254,
            "s": "ययाऽर्जुनो निहन्तव्यस्तयाऽसौ राक्षसो हतः ।\nतन्मा शुचस्त्वं राजेन्द्र दिष्ट्या जीवति फल्गुनः ।\nइत्युक्त्वा प्रययौ व्यासस्ततो युद्धमवर्तत ॥ २५४॥",
            "a": "26",
            "p": 1
        },
        {
            "i": "261255",
            "n": 255,
            "s": "भीमार्जुनाभ्यामिह हन्यमाने बले कुरूणामितरैश्च पाण्डवे ।\nप्रदीपहस्ता अथ योधकाश्च सर्वेऽपि निद्रावशगा बभूवुः ॥ २५५॥",
            "a": "26",
            "p": 1
        },
        {
            "i": "261256",
            "n": 256,
            "s": "दृष्ट्वैव तानाह धनञ्जयस्तदा स्वप्स्यन्तु यावच्छशिनः प्रकाशः ।\nइतीरिता आशिषः फल्गुनाय प्रयुज्य सर्वे सुषुपुर्यथास्थिताः ॥ २५६॥",
            "a": "26",
            "p": 1
        },
        {
            "i": "261257",
            "n": 257,
            "s": "पुनश्च चन्द्रेऽभ्युदिते युधे ते समाययुः शस्त्रमहास्त्रवर्षाः ।\nतत्राऽयातः सात्यकिं सोमदत्तो भूरिश्च ताभ्यां युयुधे स एकः ॥ २५७॥",
            "a": "26",
            "p": 1
        },
        {
            "i": "261258",
            "n": 258,
            "s": "हतौ च तौ पेततुस्तेन भूमौ बाह्लीक एनं समरे त्वयोधयत् ।\nस सात्यकिं विरथीकृत्य बाणं वधाय तस्याऽशु मुमोच वीरः ॥ २५८॥",
            "a": "26",
            "p": 1
        },
        {
            "i": "261259",
            "n": 259,
            "s": "चिच्छेद तं भीमसेनस्त्रिधैव तस्मै शतघ्नीं प्रजहार बाह्लिकः ।\nतया हतो विह्वलितो वृकोदरो जघान तं गदया सोऽपतच्च ॥ २५९॥",
            "a": "26",
            "p": 1
        },
        {
            "i": "261260",
            "n": 260,
            "s": "बाह्लीकः प्रार्थयामास पूर्वं स्नेहपुरस्सरम् ।\nभीमं त्वयैव हन्तव्यो रणेऽहं प्रीतिमिच्छता ।\nतदा यशश्च धर्मं च लोकं च प्राप्नुयामहम् ॥ २६०॥",
            "a": "26",
            "p": 1
        },
        {
            "i": "261261",
            "n": 261,
            "s": "इत्युक्त आह तं भीमो नितरां व्यथितस्तदा ।\nहन्यां नैवान्यथा युद्धे तत् ते शुश्रूषणं भवेत् ।\nइति तेन हतस्तत्र भीमसेनेन बाह्लिकः ॥ २६१॥",
            "a": "26",
            "p": 1
        },
        {
            "i": "261262",
            "n": 262,
            "s": "हते बाह्लीके कौरवा भीमसेनमभ्याजग्मुः कर्णदुर्योधनाद्याः ।\nद्रौणिं पुरस्कृत्य गुरुं च पार्षतः सभ्रातृकः सात्यकिना समभ्ययात् ॥ २६२॥",
            "a": "26",
            "p": 1
        },
        {
            "i": "261263",
            "n": 263,
            "s": "संशप्तकैरेव पार्थो युयोध तद् युद्धमासीदति रौद्रमद्भुतम् ।\nअक्षोहिणी तत्र भीमार्जुनाभ्यां निसूदिता रात्रियुद्धे समस्ता ॥ २६३॥",
            "a": "26",
            "p": 1
        },
        {
            "i": "261264",
            "n": 264,
            "s": "ततः सूर्यश्चाभ्युदितस्तदाऽतिघोरं द्रोणः कर्म युद्धे चकार ।\nस पाञ्चालानां रथवृन्दं प्रविश्य जघान हस्त्यश्वरथान् नरांश्च ॥ २६४॥",
            "a": "26",
            "p": 1
        },
        {
            "i": "261265",
            "n": 265,
            "s": "विद्रावितास्तेन महारथाश्च नैवाविन्दञ्छर्म बाणान्धकारे ।\nयुवेव वृद्धोऽपि चचार युद्धे स उग्रधन्वा परमास्त्रवेत्ता ॥ २६५॥",
            "a": "26",
            "p": 1
        },
        {
            "i": "261266",
            "n": 266,
            "s": "रथार्बुदं तेन हतं च तत्र ततः सहस्रं गुणितं नराणाम् ।\nततो दशांशो निहतो हयानां गजार्बुदं चैव रणोत्कटेन ॥ २६६॥",
            "a": "26",
            "p": 1
        },
        {
            "i": "261267",
            "n": 267,
            "s": "तथा विराटद्रुपदौ शराभ्यां निनाय लोकं परमाजिमध्ये ।\nततो विजित्यैव गुरोः सुतादीन् धृष्टद्युम्नं भीमसेनो जुगोप ॥ २६७॥",
            "a": "26",
            "p": 1
        },
        {
            "i": "261268",
            "n": 268,
            "s": "धृष्टद्युम्नो भीमसेनाभिगुप्तो द्रोणं हन्तुं यत्नमुच्चैश्चकार ।\nनिवारयामास गुरुः शरौघैर्धृष्टद्युम्नं सोऽपि तं सायकेन ।\nविव्याध तेनाभिहतः स मूर्च्छामवाप विप्रो निषसाद चाऽशु ॥ २६८॥",
            "a": "26",
            "p": 1
        },
        {
            "i": "261269",
            "n": 269,
            "s": "धृष्टद्युम्नः सत्वरं खड्गचर्मणी आदाय तस्याऽरुरुहे रथोत्तमम् ।\nसञ्ज्ञामवाप्याथ गुरुः शरौघैः प्रादेशमात्रैर्व्यथयामास तं च ॥ २६९॥",
            "a": "26",
            "p": 1
        },
        {
            "i": "261270",
            "n": 270,
            "s": "स तैरतिव्यथितस्तद्रथाच्च परावृत्तः स्वं रथमारुरोह ।\nसुसंरब्धौ तौ पुनरेव युद्धं सञ्चक्रतुर्वृष्टशराम्बुधारौ ॥ २७०॥",
            "a": "26",
            "p": 1
        },
        {
            "i": "261271",
            "n": 271,
            "s": "निवार्य शत्रुं स शरैर्ब्रह्मास्त्रमसृजद् द्विजः ।\nतेन सन्दाहयामास पाञ्चालान् सुबहून् रणे ।\nपुरुजित् कुन्तिभोजश्च तेनान्ये च हतास्तदा ॥ २७१॥",
            "a": "26",
            "p": 1
        },
        {
            "i": "261272",
            "n": 272,
            "s": "भीमोऽर्जुनः सात्यकिश्च पर्यायेण गुरोः सुतम् ।\nदूरतो वारयामासुर्महत्या सेनया सह ॥ २७२॥",
            "a": "26",
            "p": 1
        },
        {
            "i": "261273",
            "n": 273,
            "s": "कर्णदुर्योधनादींश्च शल्यं भोजं कृपं तथा ।\nभीमार्जुनौ शरौघेण वारयामासतू रणे ॥ २७३॥",
            "a": "26",
            "p": 1
        },
        {
            "i": "261274",
            "n": 274,
            "s": "तत्र भीमो गजानीकं जयत्सेनं च मागधम् ।\nजघान सुबहूंश्चैव मागधानां रथव्रजान् ॥ २७४॥",
            "a": "26",
            "p": 1
        },
        {
            "i": "261275",
            "n": 275,
            "s": "अथ माळवराजस्य त्वश्वत्थामाभिधं गजम् ।\nभीमसेनहतं दृष्ट्वा वासुदेवप्रचोदितः ।\nअश्वत्थामा हत इति प्राह राजा युधिष्ठिरः ॥ २७५॥",
            "a": "26",
            "p": 1
        },
        {
            "i": "261276",
            "n": 276,
            "s": "अश्वत्थामवधं श्रुत्वा नाहं योत्स्य इति स्वयम् ।\nपुरोक्तं धर्मजायैव तेन द्रोणो युधिष्ठिरम् ॥ २७६॥",
            "a": "26",
            "p": 1
        },
        {
            "i": "261277",
            "n": 277,
            "s": "ब्रूहि सत्यमिति प्राह सत्यमित्येव सोऽब्रवीत् ।\nउपांशु कुञ्जरश्चेति द्रोणोऽतो व्यथितोऽभवत् ॥ २७७॥",
            "a": "26",
            "p": 1
        },
        {
            "i": "261278",
            "n": 278,
            "s": "तस्य भीमो रथेषां च गृहीत्वा न तवेदृशम् ।\nयोग्यं गुणवतो नित्यं परधर्मोपजीवनम् ॥ २७८॥",
            "a": "26",
            "p": 1
        },
        {
            "i": "261279",
            "n": 279,
            "s": "इत्याह खस्था मुनयश्चालमेहीति तं तदा ।\nऊचुस्तदखिलं ज्ञात्वा द्रोणः शस्त्रमवासृजत् ॥ २७९॥",
            "a": "26",
            "p": 1
        },
        {
            "i": "261280",
            "n": 280,
            "s": "स न्यस्य कर्माणि तदाऽखिलानि योगारूढः परमं वासुदेवम् ।\nसर्वेश्वरं नित्यनिरस्तदोषं ध्यायन् मुक्त्वा देहमगात् स्वधाम ।\nतं केशवः पाण्डवा गौतमश्च यान्तं स्वलोकं दद्दशुर्विहायसा ॥ २८०॥",
            "a": "26",
            "p": 1
        },
        {
            "i": "261281",
            "n": 281,
            "s": "धृष्टद्युम्नः पाण्डवैर्वार्यमाणोऽप्यगात् खड्गं चर्म चाऽदाय तत्र ।\nछित्वाऽसिना तस्य शिरः पुनश्च रथं स्वकीयं त्वरया समास्थितः ।\nदृष्ट्वा कृपस्तं सुभृशं भयार्दितः सम्प्राद्रवद् वाजिनमेकमास्थितः ॥ २८१॥",
            "a": "26",
            "p": 1
        },
        {
            "i": "261282",
            "n": 282,
            "s": "सञ्छिन्ने द्रोणशिरसि गर्हयामास वासविः ।\nयुधिष्ठिरं च पाञ्चाल्यं सात्यकिश्चापि कोपितः ॥ २८२॥",
            "a": "26",
            "p": 1
        },
        {
            "i": "261283",
            "n": 283,
            "s": "धृष्टद्युम्नस्तु तावाह कथं भूरिश्रवा हतः ।\nइति तं सात्यकिः क्रुद्धो गदापाणिः समभ्ययात् ।\nआह्वयामास पाञ्चाल्यस्तं धृतासिरविस्मयः ॥ २८३॥",
            "a": "26",
            "p": 1
        },
        {
            "i": "261284",
            "n": 284,
            "s": "तदा जग्राह शैनेयं भीमः कृष्णप्रचोदितः ।\nशमयामास पार्थं च पाञ्चाल्यस्नेहयन्त्रितः ॥ २८४॥",
            "a": "26",
            "p": 1
        },
        {
            "i": "261285",
            "n": 285,
            "s": "ते वासुदेवेन तदाऽनुशिक्षिताः स्नेहं पुनः पूर्ववदापुरुत्तमम् ।\nयत्ताश्च युद्धाय समुद्यताश्च तदाऽऽगमद् द्रौणिरप्यात्तधन्वा ॥ २८५॥",
            "a": "26",
            "p": 1
        },
        {
            "i": "261286",
            "n": 286,
            "s": "आश्रुत्य तातं निहतं प्रतिज्ञां चकार निःशेषरिपुप्रमाथने ।\nनारायणास्त्रं विससर्ज कोपात् तदा भीता भीममृते समस्ताः ॥ २८६॥",
            "a": "26",
            "p": 1
        },
        {
            "i": "261287",
            "n": 287,
            "s": "युधिष्ठिरः प्राह विषण्णचेतनः शैनेयपूर्वाः प्रतियान्तु सर्वे ।\nसभ्रातृकोऽहं द्रौणिवरास्त्रमग्नो भवेयमित्यत्र जगाद केशवः ॥ २८७॥",
            "a": "26",
            "p": 1
        },
        {
            "i": "261288",
            "n": 288,
            "s": "नमध्वमस्त्रस्य ततो विमोक्ष्यथेत्यथ प्रणेमुश्च धनञ्जयादिकाः ।\nसर्वे न भीमस्तदमुष्य मूर्ध्नि पपात सोऽग्नाविव संस्थितोऽग्निः ॥ २८८॥",
            "a": "26",
            "p": 1
        },
        {
            "i": "261289",
            "n": 289,
            "s": "अदह्यमाने भीमेऽपि वह्नौ वह्निरिव स्थिते ।\nअवेष्टयद् वारुणेन पार्थोऽत्राऽत्मप्रपत्तये ॥ २८९॥",
            "a": "26",
            "p": 1
        },
        {
            "i": "261290",
            "n": 290,
            "s": "न देहे पतितास्त्रस्य बहिर्वेष्टनतः फलम् ।\nतथाऽपि स्नेहवशगो वेष्टयामास फल्गुनः ॥ २९०॥",
            "a": "26",
            "p": 1
        },
        {
            "i": "261291",
            "n": 291,
            "s": "अमोघत्वं निजास्त्रस्य भीमस्यावध्यतामपि ।\nसाधयन् सार्जुनः कृष्णो भीमस्य रथमारुहत् ॥ २९१॥",
            "a": "26",
            "p": 1
        },
        {
            "i": "261292",
            "n": 292,
            "s": "वेष्टितं वारुणास्त्रेण प्रविष्टं बाह्यतस्तदा ।\nसहितत्वात् केशवेन नरत्वादथ फल्गुनम् ॥ २९२॥",
            "a": "26",
            "p": 1
        },
        {
            "i": "261293",
            "n": 293,
            "s": "तदस्त्रं नादहत् ताभ्यां स्वरथादवरोपिते ।\nभीम आच्छिन्नहेतौ च तदस्त्रं शान्तिमागमत् ॥ २९३॥",
            "a": "26",
            "p": 1
        },
        {
            "i": "261294",
            "n": 294,
            "s": "शुद्धक्षत्रियधर्मेषु निरतत्वाद् वृकोदरः ।\nवाहनादवतीर्यान्यैः प्रणतेऽपि निरायुधैः ।\nसायुधः सरथोऽयुद्ध्यदविषह्यमपीश्वरैः ॥ २९४॥",
            "a": "26",
            "p": 1
        },
        {
            "i": "261295",
            "n": 295,
            "s": "स्वधर्महानौ मित्राणां कर्तव्यं यन्निषेधनम् ।\nअतः सोऽन्यानपि प्राह मा गमध्वमिति स्वयम् ॥ २९५॥",
            "a": "26",
            "p": 1
        },
        {
            "i": "261296",
            "n": 296,
            "s": "नमस्कार्यमपि ह्यस्त्रं न नम्यं जीवनेच्छया ।\nसमरे शत्रुणा मुक्तं तस्मात् तन्न चकार सः ॥ २९६॥",
            "a": "26",
            "p": 1
        },
        {
            "i": "261297",
            "n": 297,
            "s": "अस्त्राभिमानी वायुर्हि देवताऽस्य हरिः स्वयम् ।\nतस्माद् भीमं स्वरूपत्वान्नादहच्चाग्निमग्निवत् ॥ २९७॥",
            "a": "26",
            "p": 1
        },
        {
            "i": "261298",
            "n": 298,
            "s": "मनसैवाऽदरं चक्रे भीमोऽस्त्रे च हरौ तदा ।\nक्षत्रधर्मानुसारेण न ननाम च बाह्यतः ॥ २९८॥",
            "a": "26",
            "p": 1
        },
        {
            "i": "261299",
            "n": 299,
            "s": "वासुदेवः स्वकीयास्त्रं भीमं चामोघमेव तु ।\nसाधयित्वाऽनन्तशक्तिः पुनरश्वानचोदयत् ॥ २९९॥",
            "a": "26",
            "p": 1
        },
        {
            "i": "261300",
            "n": 300,
            "s": "पुनः प्रयोक्तुमस्त्रं तं धार्तराष्ट्रोऽभ्यचोदयत् ।\nद्रौणिर्न शक्यमित्युक्त्वा धृष्टद्युम्नं समभ्ययात् ॥ ३००॥",
            "a": "26",
            "p": 1
        },
        {
            "i": "261301",
            "n": 301,
            "s": "आयान्तमीक्ष्यैव गुरोः सुतं तं धृष्टद्युम्नं सात्यकिरन्वयाद् रणे ।\nउभौ च तौ सायकाभ्यामविध्यन्निपेततुस्तौ च विमूर्च्छितौ रणे ॥ ३०१॥",
            "a": "26",
            "p": 1
        },
        {
            "i": "261302",
            "n": 302,
            "s": "भीमस्याभ्यागतस्याश्वान् द्रौणिर्व्यद्रावयद् रणे ।\nसंस्थापयति तान् भीमे ददर्श द्रौणिमर्जुनः ॥ ३०२॥",
            "a": "26",
            "p": 1
        },
        {
            "i": "261303",
            "n": 303,
            "s": "ततोऽर्जुनस्तं प्रतियोद्धुमागमद् रुक्षा वाचः श्रावयन् क्रुद्धरूपः ।\nतत्राऽग्नेयं द्रौणिरमुञ्चदस्त्रं तेन व्याप्ता पृतना पाण्डवानाम् ॥ ३०३॥",
            "a": "26",
            "p": 1
        },
        {
            "i": "261304",
            "n": 304,
            "s": "अक्षोहिणी निहता चात्र सेना पार्थं सयानं हरिरुज्जहार ।\nजीवन्तमालोक्य सुरेन्द्रनन्दनं द्रौणिः कोपात् कार्मुकं चापहाय ।\nययौ तमागत्य जगाद कृष्णो वेदान्तकृत् पूर्णषाड्गुण्यदेहः ॥ ३०४॥",
            "a": "26",
            "p": 1
        },
        {
            "i": "261305",
            "n": 305,
            "s": "मा याहि साक्षाद् गिरिशः सुराणां कार्याय भूमौ बलवानजायथाः ।\nमहच्च कार्यं पुनरस्ति दृष्टं तवाऽशु तच्च प्रतिपादयेति ॥ ३०५॥",
            "a": "26",
            "p": 1
        },
        {
            "i": "261306",
            "n": 306,
            "s": "तथोदितः प्रातरिति ब्रुवाणो ययौ प्रणम्याखिलवेदयोनिम् ।\nययुस्तमन्वेव सुयोधनादयो दुःखानतास्ते शिबिराय भीताः ॥ ३०६॥",
            "a": "26",
            "p": 1
        },
        {
            "i": "261307",
            "n": 307,
            "s": "पार्थाश्च सर्वे मुदिता जनार्दनं परं स्तुवन्तः शिबिराय जग्मुः ।\nतत्रापि रात्रावमितान् हरेर्गुणाननुस्मरन्तो मुमुदुः समेताः ॥ ३०७॥",
            "a": "26",
            "p": 1
        },
        {
            "i": "27101",
            "n": 1,
            "s": "औं ॥ अथानुज्ञामुपादाय द्रौणेर्दुर्योधनो नृपः ।\nकर्णं सेनापतिं चक्रे सोऽगाद् युद्धाय दंसितः ॥ १॥",
            "a": "27",
            "p": 1
        },
        {
            "i": "27102",
            "n": 2,
            "s": "तत्राभवद् युद्धमतीव दारुणं पाण्डोः सुतानां धृतराष्ट्रजैर्गजे ।\nतत्रोदयाद्रिप्रतिमे प्रदृश्यते भीमो यथोद्यन् सविताऽतिनिर्मलः ॥ २॥",
            "a": "27",
            "p": 1
        },
        {
            "i": "27103",
            "n": 3,
            "s": "तं कालयन्तं नृपतीन् क्षेमधूर्तिरभ्यागमत् तस्य गजं जघान च ।\nतं वीर्यमत्तं प्रतिलभ्य भीमो निनाय मृत्योः सदनाय शीघ्रम् ॥ ३॥",
            "a": "27",
            "p": 1
        },
        {
            "i": "27104",
            "n": 4,
            "s": "निहत्य तं मारुतिरभ्यकृन्तच्छिरांसि यूनां परपक्षपातिनाम् ।\nविक्षोभयामास च शत्रुसैन्यं सिंहो यथैव श्वसृगालयूथम् ॥ ४॥",
            "a": "27",
            "p": 1
        },
        {
            "i": "27105",
            "n": 5,
            "s": "सङ्क्षोभ्यमाणं तदनीकमीक्ष्य द्रौणी रथेन प्रतिजग्मिवांस्तम् ।\nतद् युद्धमासीदतिघोरमद्भुतं पुरा यथा नाऽस च कस्यचित् क्वचित् ॥ ५॥",
            "a": "27",
            "p": 1
        },
        {
            "i": "27106",
            "n": 6,
            "s": "दृष्ट्वैव तद् देवगन्धर्वविप्रा ऊचुर्नेदृग् दृष्टपूर्वं सुयुद्धम् ।\nनचोत्तरं वाऽपि भविष्यतीदृक् कलां च सर्वाणि न षोडशीमियुः ॥ ६॥",
            "a": "27",
            "p": 1
        },
        {
            "i": "27107",
            "n": 7,
            "s": "नैतादृशी ज्ञानसम्पद् बलं वा द्वयं कुतो वायुमृते शिवं तथा ।\nद्वयोः समाहार इह द्वयोरपि ज्ञानस्य बाह्वोश्च बलस्य सूर्जितः ॥ ७॥",
            "a": "27",
            "p": 1
        },
        {
            "i": "27108",
            "n": 8,
            "s": "इतीर्यमाणे विबुधैर्नरोत्तमौ दिशः समस्ता गगनं च पत्रिभिः ।\nनिरन्तरं चक्रतुरुत्तमोजसौ दृष्ट्वैव तद् भीतिमगुर्महारथाः ॥ ८॥",
            "a": "27",
            "p": 1
        },
        {
            "i": "27109",
            "n": 9,
            "s": "शरासने मारुतिना निराकृतो द्रौणिर्महास्त्राणि मुमोच तस्मिन् ।\nतान्यस्त्रवर्यैर्बलवानविस्मयः संशामयामास सुतोऽनिलस्य ॥ ९॥",
            "a": "27",
            "p": 1
        },
        {
            "i": "27110",
            "n": 10,
            "s": "पुनः शरैरेव परस्परं तावयुद्ध्यतां चित्रमलं च सुष्ठु ।\nतदा तु भीमस्य शरैर्भृशार्तो द्रौणिः पपाताऽशु दृढं विचेतनः ॥ १०॥",
            "a": "27",
            "p": 1
        },
        {
            "i": "27111",
            "n": 11,
            "s": "भीमश्च विह्वलतनुः स तु किञ्चिदेव पूर्वं गते गुरुसुते प्रययौ क्षणेन ।\nनिर्धूतयुद्धश्रम आत्तधन्वा योद्धुं गजौघं प्रतिनादिताशः ॥ ११॥",
            "a": "27",
            "p": 1
        },
        {
            "i": "27112",
            "n": 12,
            "s": "तस्मिन् गजान् मर्दयति धार्तराष्ट्रो युधिष्ठिरम् ।\nअगाद् युद्धाय तौ युद्धं राजानौ चक्रतुश्चिरम् ॥ १२॥",
            "a": "27",
            "p": 1
        },
        {
            "i": "27113",
            "n": 13,
            "s": "तत्र तं विरथं चक्रे सहसैव युधिष्ठिरः ।\nस गदामाददे गुर्वीं तं भीमोऽभ्यपतद् गदी ॥ १३॥",
            "a": "27",
            "p": 1
        },
        {
            "i": "27114",
            "n": 14,
            "s": "दृष्ट्वा कृपस्तं स्वरथमारोप्यापययौ ततः ।\nतदैव कर्णनकुलौ भृशं बाणैरयुद्ध्यताम् ॥ १४॥",
            "a": "27",
            "p": 1
        },
        {
            "i": "27115",
            "n": 15,
            "s": "नकुलं विरथं कृत्वा कर्णोऽथ प्रपलायितम् ।\nअनुद्रुत्य च वेगेन कण्ठे धनुरवासृजत् ॥ १५॥",
            "a": "27",
            "p": 1
        },
        {
            "i": "27116",
            "n": 16,
            "s": "उक्त्वा च पुरुषा वाचः कुन्त्या वचनगौरवात् ।\nन जघानैव नकुलं विसृज्य च ययौ परान् ॥ १६॥",
            "a": "27",
            "p": 1
        },
        {
            "i": "27117",
            "n": 17,
            "s": "विन्दानुविन्दावथ कैकयौ रणे समासदत् सात्यकिरुग्रविक्रमः ।\nतयोरमुष्याभवदुग्रवैशसं प्रवर्षतोरुत्तमसायकान् बहून् ॥ १७॥",
            "a": "27",
            "p": 1
        },
        {
            "i": "27118",
            "n": 18,
            "s": "ताभ्यां निरुद्धः सहसा जहार तत्रानुविन्दस्य शिरोऽथ विन्दः ।\nयुयोध शैनेयमथारथावुभौ परस्परं चक्रतुरुत्तमाहवे ॥ १८॥",
            "a": "27",
            "p": 1
        },
        {
            "i": "27119",
            "n": 19,
            "s": "ततश्च चर्मासिधरौ प्रचेरतुः श्येनौ यथाऽकाशतळे कृतश्रमौ ।\nनिकृत्य चान्योन्यमुभौ च चर्मणी वरासिपाणी युगपत् समीयतुः ॥ १९॥",
            "a": "27",
            "p": 1
        },
        {
            "i": "27120",
            "n": 20,
            "s": "तत्रापहस्तेन शिरः सकुण्डलं जहार विन्दस्य मृधे स सात्यकिः ।\nनिहत्य तं बन्धुजनैः सुपूजितो जगाम शत्रूनपरान् प्रकम्पयन् ॥ २०॥",
            "a": "27",
            "p": 1
        },
        {
            "i": "27121",
            "n": 21,
            "s": "कृपमायान्तमीक्ष्यैव तपसां मां प्रपीडयेत् ।\nइति मत्वा पार्षतस्तु भीमं शरणमेयिवान् ॥ २१॥",
            "a": "27",
            "p": 1
        },
        {
            "i": "27122",
            "n": 22,
            "s": "कर्णं समन्तात् प्रतिकालयन्तं वरूथिनीमिन्द्रसुतः समभ्ययात् ।\nक्षणात् तमाजौ विरथं च चक्रे ततोऽपहारं स चकार चम्वाः ॥ २२॥",
            "a": "27",
            "p": 1
        },
        {
            "i": "27123",
            "n": 23,
            "s": "पराजितः संयति सूर्यसूनुः सुतेन शक्रस्य स धार्तराष्ट्रम् ।\nजगाद बाहुं प्रतिगृह्य पार्थो जिगाय मामन्यमनस्कमाजौ ॥ २३॥",
            "a": "27",
            "p": 1
        },
        {
            "i": "27124",
            "n": 24,
            "s": "कामं रथो मे धनुरप्यभेद्यं दत्तं भृगूणामधिपेन दिव्यम् ।\nयन्ता न तादृङ् मम यादृशो हरिः शल्यो यदि स्यात् त्वदरिं निहन्याम् ॥ २४॥",
            "a": "27",
            "p": 1
        },
        {
            "i": "27125",
            "n": 25,
            "s": "इतीरिते सौत्यकृते स शल्यं प्रोवाच स क्रुद्ध इवाभवत् तदा ।\nदुर्योधनो रथिनः सारथेस्तु व्यावर्णयन्नुत्तमतामशामयत् ॥ २५॥",
            "a": "27",
            "p": 1
        },
        {
            "i": "27126",
            "n": 26,
            "s": "बुद्ध्या बलेन ज्ञानेन धैर्याद्यैरपि योऽधिकः ।\nरथिनः सारथिः स स्यादर्जुनस्य यथा हरिः ।\nयथा शिवस्य ब्रह्माऽभूद् दहतस्त्रिपुरं पुरा ॥ २६॥",
            "a": "27",
            "p": 1
        },
        {
            "i": "27127",
            "n": 27,
            "s": "इत्यादिवाक्यैः संशान्त इव शल्योऽस्य सारथिः ।\nबभूव तेन सहितः सेनां व्यूह्य रवेः सुतः ॥ २७॥",
            "a": "27",
            "p": 1
        },
        {
            "i": "27128",
            "n": 28,
            "s": "गच्छन् युद्धाय दर्पेण प्राह यो मेऽर्जुनं पुमान् ।\nदर्शयेत् तस्य दास्यामि प्रीतो वित्तमनर्गळम् ॥ २८॥",
            "a": "27",
            "p": 1
        },
        {
            "i": "27129",
            "n": 29,
            "s": "इति ब्रुवन्तं बहुशः प्राह शल्यः प्रहस्य च ।\nनिवातकवचा येन हता दग्धं च खाण्डवम् ।\nको नाम तं जयेन्मर्त्यो दृष्टो वोऽपि स गोग्रहे ॥ २९॥",
            "a": "27",
            "p": 1
        },
        {
            "i": "27130",
            "n": 30,
            "s": "काकगोमायुधर्मा त्वं हंससिंहोपमं रणे ।\nमा याहि पार्थं मा याहि हतोऽनेन यमक्षयम् ॥ ३०॥",
            "a": "27",
            "p": 1
        },
        {
            "i": "27131",
            "n": 31,
            "s": "इत्युक्ते रविजो मद्रान् नितरां पर्यकुत्सयत् ।\nशल्योऽपि सर्वदेशेषु नीचमध्योत्तमा नराः ।\nसन्तीत्युक्त्वाऽस्य सारथ्यं चक्रे पार्थहितेप्सया ॥ ३१॥",
            "a": "27",
            "p": 1
        },
        {
            "i": "27132",
            "n": 32,
            "s": "कर्णोऽथ शल्यनियतेन रथेन पार्थसेनामवाप्य विदुधाव शरैः समन्तात् ।\nसंरक्षितो युधि सुयोधनगौतमाद्यैराचार्यजेन च महास्त्रविदां वरेण ॥ ३२॥",
            "a": "27",
            "p": 1
        },
        {
            "i": "27133",
            "n": 33,
            "s": "तं भीमपार्षतशिनिप्रवराभिगुप्ता सा पाण्डवेयपृतनाऽभिववर्ष बाणैः ।\nतां सूर्यसूनुरथ बाणवरैर्विदार्य सम्प्रार्दयच्छितशरैरपि धर्मसूनुम् ॥ ३३॥",
            "a": "27",
            "p": 1
        },
        {
            "i": "27134",
            "n": 34,
            "s": "कृत्वा तमाशु विरथं धनुरस्य कण्ठे सज्यं निधाय परुषा गिर आह चोच्चैः ।\nदृष्ट्वैव मारुतिरमुं भृशमातुतोद दुर्योधनं विरथकार्मुकमत्र कृत्वा ॥ ३४॥",
            "a": "27",
            "p": 1
        },
        {
            "i": "27135",
            "n": 35,
            "s": "तं प्राणसंशयगतं नृपतिं निरीक्ष्य कर्णं जगाद युधि मद्रपतिः प्रदर्श्य ।\nयस्यार्थ एव समरस्त्वमियं च सेनां तं त्वं यमस्य सदनं प्रयियासुमद्य ।\nभीमेन पीडितममुं परिपाहि शीघ्रं किं ते युधिष्ठिरमिमं हि मुधाऽभिपीड्य ॥ ३५॥",
            "a": "27",
            "p": 1
        },
        {
            "i": "27136",
            "n": 36,
            "s": "श्रुत्वाऽस्य वाक्यमतिहाय युधिष्ठिरं तं कर्णो ययौ नृपतिरक्षणतत्परोऽलम् ।\nदृष्ट्वैव तं पवनसूनुरभि त्वियाय क्रोधाद् दिधक्षुरिव कर्णममेयधामा ॥ ३६॥",
            "a": "27",
            "p": 1
        },
        {
            "i": "27137",
            "n": 37,
            "s": "राजावनाय शिनिपुङ्गवपार्षतौ च सन्दिश्य कर्णमभिगच्छत आस रूपम् ।\nअन्ते कृतान्तनरसिंहतनोर्यथैव विष्णोर्हरं ग्रसत आत्तसमस्तविश्वम् ।\nतद्वेगतः प्रतिचचाल धरा समस्ता विद्राविता च सकला प्रतिवीरसेना ॥ ३७॥",
            "a": "27",
            "p": 1
        },
        {
            "i": "27138",
            "n": 38,
            "s": "वैकर्तनेन शरसञ्चयताडितः स बाणं च वज्रसदृशं प्रमुमोच तस्मिन् ।\nतेनाऽहतो मृतकवत् स पपात कर्णो भीमः क्षुरं च जगृहेऽभिययौ च पद्भ्याम् ॥ ३८॥",
            "a": "27",
            "p": 1
        },
        {
            "i": "27139",
            "n": 39,
            "s": "निन्दां हरेस्तु विदधाति परोक्षगोऽपि यस्तं प्रगृह्य करवाणि विजिँह्वमेव ।\nएवं हि वायुतनयस्य महाप्रतिज्ञा छेत्तुं स तेन रविजस्य ससार जिँह्वाम् ॥ ३९॥",
            "a": "27",
            "p": 1
        },
        {
            "i": "27140",
            "n": 40,
            "s": "आयान्तमन्तिकममुं प्रसमीक्ष्य शल्यो नेत्याह हेतुभिरहो न मृषा प्रतिज्ञा ।\nकार्या त्वयैव पुरुहूतसुतस्य जिँह्वां मा तेन पातय मरुत्सुत सूतसूनोः ॥ ४०॥",
            "a": "27",
            "p": 1
        },
        {
            "i": "27141",
            "n": 41,
            "s": "इत्युक्त्वा प्रमुखात् तस्य रथेनैव तु मद्रराट् ।\nवैकर्तनमपोवाह सर्वलोकस्य पश्यतः ॥ ४१॥",
            "a": "27",
            "p": 1
        },
        {
            "i": "27142",
            "n": 42,
            "s": "जित्वा सूर्यसुतं भीमः कौरवाणामनीकिनीम् ।\nसर्वां विद्रावयामास द्रौणिदुर्योधनावृताम् ॥ ४२॥",
            "a": "27",
            "p": 1
        },
        {
            "i": "27143",
            "n": 43,
            "s": "अक्षोहिणीत्रयं तेन तदा विलुळितं क्षणात् ।\nतदैव गुरुपुत्रोऽयात् पाण्डवानामनीकिनीम् ॥ ४३॥",
            "a": "27",
            "p": 1
        },
        {
            "i": "27144",
            "n": 44,
            "s": "विमृद्य सकलां सेनां कृत्वा च विरथं नृपम् ।\nधृष्टद्युम्नं यमौ चैव सात्यकिं द्रौपदीसुतान् ।\nक्षणेन विरथीकृत्य सर्वांश्चक्रे निरायुधान् ॥ ४४॥",
            "a": "27",
            "p": 1
        },
        {
            "i": "27145",
            "n": 45,
            "s": "तान् भग्नदर्पान् रणतोऽपयातानन्वेव बाणावृतमन्तरिक्षम् ।\nकुर्वन् ययौ धर्मराजस्तमाह किं नः स्वधर्मे निरतान् विहंसि ॥ ४५॥",
            "a": "27",
            "p": 1
        },
        {
            "i": "27146",
            "n": 46,
            "s": "क्षत्रियान् परधर्मस्थो मा हिंसीरिति चोदितः ।\nप्रहस्य तान् विहायैव ययौ यत्राच्युतार्जुनौ ॥ ४६॥",
            "a": "27",
            "p": 1
        },
        {
            "i": "27147",
            "n": 47,
            "s": "संशप्तकैस्तत्र संयुद्ध्यमानं समाह्वयामास सुरेशसूनुम् ।\nस बाणयुक्तं भुजगेन्द्रकल्पमुन्नम्य बाहुं युधये सुशूरम् ॥ ४७॥",
            "a": "27",
            "p": 1
        },
        {
            "i": "27148",
            "n": 48,
            "s": "पार्थः संशप्तकगणैः संसृष्टः समरार्थिभिः ।\nआहूतो द्रौणिना चैव कार्यं कृष्णमपृच्छत ।\nचोदयामास च हयान् कृष्णो द्रौणिरथं प्रति ॥ ४८॥",
            "a": "27",
            "p": 1
        },
        {
            "i": "27149",
            "n": 49,
            "s": "उभौ च तावस्त्रविदां प्रधानौ महाबलौ संयति जातदर्पौ ।\nशरैः समस्ताः प्रदिशो दिशश्च द्रोणेन्द्रसूनू तिमिराः प्रचक्रतुः ॥ ४९॥",
            "a": "27",
            "p": 1
        },
        {
            "i": "27150",
            "n": 50,
            "s": "द्रौणिस्तदा स्यन्दनवाजिरोमस्वरोमकूपध्वजकार्मुकेभ्यः ।\nशरानमोघान् सततं सृजानो बबन्ध पार्थं शरपञ्जरेण ॥ ५०॥",
            "a": "27",
            "p": 1
        },
        {
            "i": "27151",
            "n": 51,
            "s": "तस्मिन् निबद्धे हरिरप्रमेयो विबोधयामास सुरेन्द्रसूनुम् ।\nआलिङ्गनेनास्य ददौ बलं च स उत्थितोऽस्त्राण्यमुचन्महान्ति ॥ ५१॥",
            "a": "27",
            "p": 1
        },
        {
            "i": "27152",
            "n": 52,
            "s": "निवार्य तान्यस्त्रवरैर्गुरोः सुतश्चिच्छेद च ज्यां युधि गाण्डिवस्य ।\nववर्ष पार्थं च शरैरथाऽन्या ज्याऽऽसीत् तया गाण्डिवं सोऽप्ययुङ्क्त ॥ ५२॥",
            "a": "27",
            "p": 1
        },
        {
            "i": "27153",
            "n": 53,
            "s": "ततः शरेण कुपितः शितेन द्रौणिसारथेः ।\nशिरो जहार कौन्तेयः सारथ्यं सोऽकरोत् स्वयम् ॥ ५३॥",
            "a": "27",
            "p": 1
        },
        {
            "i": "27154",
            "n": 54,
            "s": "शरान् विसृजता तेन सारथ्यमपि कुर्वता ।\nशरकूटेन पार्थः स पुनर्बद्धो द्विजन्मना ॥ ५४॥",
            "a": "27",
            "p": 1
        },
        {
            "i": "27155",
            "n": 55,
            "s": "पुनरालिङ्ग्य कृष्णस्तमधाच्छत्रुविघातकम् ।\nबलमस्मिंस्ततः पार्थः उत्तस्थौ शरचापभृत् ।\nववर्ष च शरान् भूयो द्रोणपुत्रेऽरिमर्दनः ॥ ५५॥",
            "a": "27",
            "p": 1
        },
        {
            "i": "27156",
            "n": 56,
            "s": "पुनस्तस्य नुनोद ज्यां द्रौणिः सन्धाय तां पुनः ।\nपार्थो द्रोणसुतस्याश्वरश्मींश्चिच्छेद सायकैः ॥ ५६॥",
            "a": "27",
            "p": 1
        },
        {
            "i": "27157",
            "n": 57,
            "s": "विरश्मयो हया द्रौणेः पुनः पार्थशराहताः ।\nअपोहुर्दूरमेतस्मात् सोऽपि संस्थाप्य तान् पुनः ।\nचिन्तयामास नैतस्मादधिकं शक्यतेऽर्जुने ॥ ५७॥",
            "a": "27",
            "p": 1
        },
        {
            "i": "27158",
            "n": 58,
            "s": "सारथित्वात् केशवस्य ध्वजस्थत्वाद्धनूमतः ।\nगाण्डिवत्वात् कार्मुकस्य चेषुध्योरक्षयत्वतः ॥ ५८॥",
            "a": "27",
            "p": 1
        },
        {
            "i": "27159",
            "n": 59,
            "s": "अवध्यत्वात् तथाऽश्वानामभेद्यत्वाद् रथस्य च ।\nअतो योद्धुं समर्थोऽपि नाद्य यामि धनञ्जयम् ॥ ५९॥",
            "a": "27",
            "p": 1
        },
        {
            "i": "27160",
            "n": 60,
            "s": "एवं स मत्वा प्रविवेश सेनां पाण्डोः सुतानामथ तं समभ्ययात् ।\nपाण्ड्यस्तयोरास सुयुद्धमद्भुतं प्रवर्षतोः सायकपूगमुग्रम् ॥ ६०॥",
            "a": "27",
            "p": 1
        },
        {
            "i": "27161",
            "n": 61,
            "s": "अष्टावष्टशतान्यूहुः शकटानि यदायुधम् ।\nअह्नस्तदष्टभागेन द्रौणिश्चिक्षेप तत्र ह ॥ ६१॥",
            "a": "27",
            "p": 1
        },
        {
            "i": "27162",
            "n": 62,
            "s": "अथ तं विरथं कृत्वा छित्वा कार्मुकमाहवे ।\nसकुण्डलं शिरो द्रौणिर्जहार मकुटोज्ज्वलम् ॥ ६२॥",
            "a": "27",
            "p": 1
        },
        {
            "i": "27163",
            "n": 63,
            "s": "अथ विद्रावयामास पृतनां पाण्डवीं शरैः ।\nतदा जघान पार्थोऽपि दण्डधाराख्यमागधम् ॥ ६३॥",
            "a": "27",
            "p": 1
        },
        {
            "i": "27164",
            "n": 64,
            "s": "विद्राप्यमाणां पृतनां निरीक्ष्य गुरोः सुतेनाभ्यगमत् त्वरावान् ।\nधृष्टद्युम्नस्तं स ऊचे सुपापं हनिष्ये त्वामद्य युद्धे गुरुघ्नम् ॥ ६४॥",
            "a": "27",
            "p": 1
        },
        {
            "i": "27165",
            "n": 65,
            "s": "इत्युक्तो दर्शयामास पार्षतः खड्गमुत्तमम् ।\nअयं तव पितुर्हन्ता वदिष्यति तवोत्तरम् ॥ ६५॥",
            "a": "27",
            "p": 1
        },
        {
            "i": "27166",
            "n": 66,
            "s": "इत्युक्त्वा धनुरादाय ववर्ष च शरान् बहून् ।\nतयोः समभवद् युद्धं तुमुलं रोमहर्षणम् ॥ ६६॥",
            "a": "27",
            "p": 1
        },
        {
            "i": "27167",
            "n": 67,
            "s": "तत्र पार्षतं द्रौणिः क्षणेन विरथायुधम् ।\nकृत्वाऽन्ताय शरांस्तीक्ष्णान् मुमोच नच तस्य ते ।\nत्वचं च चिच्छिदुर्द्रौणिः खड्गहस्तोऽभिजग्मिवान् ॥ ६७॥",
            "a": "27",
            "p": 1
        },
        {
            "i": "27168",
            "n": 68,
            "s": "खड्गेन सास्त्रैः शस्त्रैरप्यनिर्भिण्णत्वचं तदा ।\nमौर्व्या ममन्थ धनुषः पातयित्वा धरातळे ॥ ६८॥",
            "a": "27",
            "p": 1
        },
        {
            "i": "27169",
            "n": 69,
            "s": "आकृष्यमाणं पार्षतः दृष्ट्वा कृष्णप्रचोदितः ।\nपार्थो भीमश्चोभयतः शरैरभिनिजघ्नतुः ॥ ६९॥",
            "a": "27",
            "p": 1
        },
        {
            "i": "27170",
            "n": 70,
            "s": "स ताभ्यां वज्रसदृशैः शरैरभिहतो भृशम् ।\nविसृज्य पार्षतं स्वीयमारुरोह रथं पुनः ॥ ७०॥",
            "a": "27",
            "p": 1
        },
        {
            "i": "27171",
            "n": 71,
            "s": "जगाम च ततोऽन्यत्र पाञ्चाल्योऽपि रथं पुनः ।\nआरुँह्यान्यं स्वात्तधन्वा कृतवर्माणमभ्ययात् ॥ ७१॥",
            "a": "27",
            "p": 1
        },
        {
            "i": "27172",
            "n": 72,
            "s": "तयोरासीत् सुतुमुलं युद्धमद्भुतदर्शनम् ।\nतत्र नातिप्रयत्नेन पाञ्चाल्यो विरथायुधम् ।\nचकार कृतवर्माणं तमपोवाह गौतमः ॥ ७२॥",
            "a": "27",
            "p": 1
        },
        {
            "i": "27173",
            "n": 73,
            "s": "अथ दुर्योधनो राजा माद्रेयावभ्ययाद् रथी ।\nताभ्यां तस्याभवद् घोरं युद्धमद्भुतदर्शनम् ।\nतत्र नातिप्रयत्नेन तेन तौ विरथीकृतौ ॥ ७३॥",
            "a": "27",
            "p": 1
        },
        {
            "i": "27174",
            "n": 74,
            "s": "स्वयं युधिष्ठिरो राजा तदा तं समवारयत् ।\nव्यश्वसूतध्वजं चक्रे तं च दुर्योधनो रणे ॥ ७४॥",
            "a": "27",
            "p": 1
        },
        {
            "i": "27175",
            "n": 75,
            "s": "अथाऽगतं सूर्यसुतं पुनश्च जगाम भीमो रभसो रथेन ।\nदुर्योधनं चास्य समक्षमेव चकार वीरो विरथं क्षणेन ॥ ७५॥",
            "a": "27",
            "p": 1
        },
        {
            "i": "27176",
            "n": 76,
            "s": "निवार्य कर्णं च शरैरमुष्य सूनोः सुषेणस्य शिरश्चकर्त ।\nपपात भूमौ स पितुः समीपे यथा हतः सत्यसेनोऽमुनैव ।\nयथैव कर्णावरजौ पुरैव निशायुद्धे कर्णपुरः प्रपातितौ ॥ ७६॥",
            "a": "27",
            "p": 1
        },
        {
            "i": "27177",
            "n": 77,
            "s": "हतं तमीक्ष्यैव विकर्तनात्मजः क्रोधान्वितो भीमसेनं विहाय ।\nययौ प्रमृद्यैव चमूं युधिष्ठिरं रथेऽपरे स्वश्वयुते व्यवस्थितम् ॥ ७७॥",
            "a": "27",
            "p": 1
        },
        {
            "i": "27178",
            "n": 78,
            "s": "न्यवारयेतां शिनिपौत्रपार्षतौ कृष्णासुताः सोमकसङ्घयुक्ताः ।\nस तान् समस्तान् विरथान् विधाय युधिष्ठिरं प्राप युतं यमाभ्याम् ॥ ७८॥",
            "a": "27",
            "p": 1
        },
        {
            "i": "27179",
            "n": 79,
            "s": "निहत्य सोऽश्वान् युधि धर्मसूनोर्निरायुधौ तौ च यमौ चकार ।\nतानेकयानोपगतान् पुनश्च ममर्द बाणैश्च वचोभिरुग्रैः ॥ ७९॥",
            "a": "27",
            "p": 1
        },
        {
            "i": "27180",
            "n": 80,
            "s": "तदैव मोक्षाय नृपस्य भीमो दुर्योधनं विरथं संविधाय ।\nविव्याध मर्मस्वतितीक्ष्णसायकैस्तं दर्शयामास रवेः सुताय ॥ ८०॥",
            "a": "27",
            "p": 1
        },
        {
            "i": "27181",
            "n": 81,
            "s": "शल्यस्तदा धर्मसुतं विहाय कर्णो ययौ तत्र युधिष्ठिरोऽपि ।\nगत्वा शनैः शिबिरं तत्र शिश्ये कर्णो यदा राजगृध्नी जगाम ॥ ८१॥",
            "a": "27",
            "p": 1
        },
        {
            "i": "27182",
            "n": 82,
            "s": "द्रौणिः कृपश्चात्र तदैव जग्मतुस्तदा भीमो द्रौणिकर्णौ जगाम ।\nयदा भीमो द्रौणिकर्णौ जगाम कृपो नृपं रथमारोपयच्च ॥ ८२॥",
            "a": "27",
            "p": 1
        },
        {
            "i": "27183",
            "n": 83,
            "s": "नृपं समादाय कृपेऽपयाते भीमार्दितौ द्रौणिकर्णौ शरौघैः ।\nविहाय तं जग्मतुः सोमकानां चमूं शरौघैरभिपातयन्तौ ॥ ८३॥",
            "a": "27",
            "p": 1
        },
        {
            "i": "27184",
            "n": 84,
            "s": "अथात्र राजानमचक्षमाणो धनञ्जयो वासुदेवप्रणुन्नः ।\nअभ्याययौ पार्षतः स्वां तु सेनां कर्णाहतां वीक्ष्य कुरूनपीडयत् ॥ ८४॥",
            "a": "27",
            "p": 1
        },
        {
            "i": "27185",
            "n": 85,
            "s": "न्यवारयत् समायान्तं कपिप्रवरकेतनम् ।\nद्रौणिर्दुःशासनश्चैव धृष्टद्युम्नमवारयत् ॥ ८५॥",
            "a": "27",
            "p": 1
        },
        {
            "i": "27186",
            "n": 86,
            "s": "उभावतिरथौ तौ तु शस्त्रास्त्रैरभ्यवर्षताम् ।\nदुःशासनः पार्षतश्च कुर्वन्तौ बाणजं तमः ॥ ८६॥",
            "a": "27",
            "p": 1
        },
        {
            "i": "27187",
            "n": 87,
            "s": "तत्र दुःशासनेनाऽजौ स्तम्भितो द्रुपदात्मजः ।\nयतमानोऽपि निर्यत्नः कृतो युद्धे निरायुधः ॥ ८७॥",
            "a": "27",
            "p": 1
        },
        {
            "i": "27188",
            "n": 88,
            "s": "तदाऽभवद् युद्धमतीव दारुणं द्रौणेस्तनूजेन तु वज्रपाणेः ।\nतत्रापि बद्धः शरपञ्जरेण पार्थोऽपनुत्ताऽपि हि गाण्डिवज्या ॥ ८८॥",
            "a": "27",
            "p": 1
        },
        {
            "i": "27189",
            "n": 89,
            "s": "पार्थोऽथ कृष्णेधितबाहुवीर्यो निहत्य सूतं गुरुपुत्रकस्य ।\nछित्वा च रश्मींस्तुरगानमुष्य विद्रावयामास शरैः सुदूरम् ॥ ८९॥",
            "a": "27",
            "p": 1
        },
        {
            "i": "27190",
            "n": 90,
            "s": "अतीत्य पुत्रं तु गुरोः समागते पार्थे कर्णो द्रावयामास सेनाम् ।\nपाण्डोः सुतानां शरवर्षधारो दुर्योधनश्चानु ययौ तमेव ॥ ९०॥",
            "a": "27",
            "p": 1
        },
        {
            "i": "27191",
            "n": 91,
            "s": "कर्णमायान्तमालोक्य द्रावयन्तं निजां चमूम् ।\nधनुरन्यत् समादाय धृष्टद्युम्नो न्यवारयत् ॥ ९१॥",
            "a": "27",
            "p": 1
        },
        {
            "i": "27192",
            "n": 92,
            "s": "तयोरासीन्महद् युद्धं चिरं सममविश्रमम् ।\nतदैव सात्यकिर्वीरो दुर्योधनमवारयत् ॥ ९२॥",
            "a": "27",
            "p": 1
        },
        {
            "i": "27193",
            "n": 93,
            "s": "निवारितः सात्यकिना रणे दुर्योधनो नृपः ।\nनिहत्य सात्यकेरश्वान् द्रौपदेश्चापमच्छिनत् ॥ ९३॥",
            "a": "27",
            "p": 1
        },
        {
            "i": "27194",
            "n": 94,
            "s": "तदन्तरैव कर्णोऽपि पार्षताश्वानपातयत् ।\nतयोर्विरथयोरेव भग्नं तत् पाण्डवं बलम् ॥ ९४॥",
            "a": "27",
            "p": 1
        },
        {
            "i": "27195",
            "n": 95,
            "s": "बलं स्वकीयं बहुधा विभिन्नं समीक्ष्य भीमो मृगराजकेतुः ।\nकृत्वा धराकम्पकमुग्रनादं रणेऽभ्ययात् कौरवराजसैन्यम् ॥ ९५॥",
            "a": "27",
            "p": 1
        },
        {
            "i": "27196",
            "n": 96,
            "s": "नादेन बाणैश्च वृकोदरेण भग्नं तदा कौरवसैन्यमाशु ।\nदिशो विदुद्राव सुयोधनोऽपि कृतो रणे तेन विवाहननायुधः ॥ ९६॥",
            "a": "27",
            "p": 1
        },
        {
            "i": "27197",
            "n": 97,
            "s": "दृष्ट्वैव तत् पाण्डवानां च सेना समावृत्ता क्षिप्रमवार्यवेगा ।\nतया पुनः कौरवाणां बलं तद् भग्नं दूराद् दूरतरं प्रदुद्रुवे ॥ ९७॥",
            "a": "27",
            "p": 1
        },
        {
            "i": "27198",
            "n": 98,
            "s": "हन्यमानं दिशो यातं पाञ्चालैर्भीमसंश्रयात् ।\nसुयोधनबलं दृष्ट्वा जज्वालाऽधिरथिः क्रुधा ॥ ९८॥",
            "a": "27",
            "p": 1
        },
        {
            "i": "27199",
            "n": 99,
            "s": "सोऽमोघं रामदेवत्यमस्त्रं भार्गवसञ्ज्ञितम् ।\nसर्वास्त्रनाशकं दिव्यमप्रतिद्वन्द्वमाददे ॥ ९९॥",
            "a": "27",
            "p": 1
        },
        {
            "i": "271100",
            "n": 100,
            "s": "तच्च भीमपुरोगेषु सैन्येष्वमुचदुद्ब्लणम् ।\nतदस्त्रं वर्जयामास भीमं रामप्रसादतः ।\nअन्ये तु दुद्रुवुः केचिच्छिष्टाः प्रापुर्यमक्षयम् ॥ १००॥",
            "a": "27",
            "p": 1
        },
        {
            "i": "271101",
            "n": 101,
            "s": "नह्यस्त्रं द्रवमाणांस्तद्धन्ति तेन सपार्षताः ।\nपाञ्चाला द्रौपदेयाश्च शैनेयाद्याश्च सर्वशः ॥ १०१॥",
            "a": "27",
            "p": 1
        },
        {
            "i": "271102",
            "n": 102,
            "s": "पलायनेनोर्वरिता अर्जुनोऽप्यस्त्रमुद्यतम् ।\nवीक्ष्य प्रत्यस्त्रहीनं तदप्राप्यैव रवेः सुतम् ॥ १०२॥",
            "a": "27",
            "p": 1
        },
        {
            "i": "271103",
            "n": 103,
            "s": "वासुदेवमिदं प्राह वर्जयित्वैव सूतजम् ।\nअन्यत्र यामि नैवास्मादस्त्राज्जीवनमन्यथा ॥ १०३॥",
            "a": "27",
            "p": 1
        },
        {
            "i": "271104",
            "n": 104,
            "s": "इत्यूचिवांसं पार्थं तं कृष्णोऽप्राप्यैव सूतजम् ।\nअन्येनैव पथा भीमं प्रापयामास विश्वकृत् ॥ १०४॥",
            "a": "27",
            "p": 1
        },
        {
            "i": "271105",
            "n": 105,
            "s": "तत्रार्जुनोऽवदद् भीमं याहि द्रष्टुं युधिष्ठिरम् ।\nप्रवृत्तिं विद्धि भूपस्य मां तु संशप्तका युधे ।\nआह्वयन्ति हतोच्छेषास्तानहं यामि तद् युधे ॥ १०५॥",
            "a": "27",
            "p": 1
        },
        {
            "i": "271106",
            "n": 106,
            "s": "इत्यूचिवांसं तमुवाच भीमो जानन् स्वबाह्वोर्बलमप्रमेयम् ।\nसंशप्तकान् सूतजं कौरवंश्च योत्स्येऽहमेकस्त्वमुपैहि भूपम् ॥ १०६॥",
            "a": "27",
            "p": 1
        },
        {
            "i": "271107",
            "n": 107,
            "s": "त्यक्त्वा रणं नाहमितो व्रजेयं न मां वदेत् कश्चन युद्धभीतम् ।\nइति ब्रुवाणं तमनन्तशक्तिः प्रीतः कृष्णः प्रशशंसाधिकेष्टम् ॥ १०७॥",
            "a": "27",
            "p": 1
        },
        {
            "i": "271108",
            "n": 108,
            "s": "ययौ युधिष्ठिरं द्रष्टुं शिबिरं सार्जुनो हरिः ।\nदृष्ट्वा तौ नृपतिः कर्णं हतं मत्वा शशंस ह ॥ १०८॥",
            "a": "27",
            "p": 1
        },
        {
            "i": "271109",
            "n": 109,
            "s": "अभिवाद्य हनिष्यामीत्युक्तः पार्थेन सा क्रुधा ।\nभृशं विनिन्द्य बीभत्सुमाह कृष्णाय गाण्डिवम् ।\nदेहि पुत्रं स राधाया हनिष्यति न संशयः ॥ १०९॥",
            "a": "27",
            "p": 1
        },
        {
            "i": "271110",
            "n": 110,
            "s": "अथवा भीम एवैनं निवृत्ते त्वयि पातयेत् ।\nत्वं तु कुन्त्या वृथा सूतः क्लीबो मिथ्याप्रतिश्रुतः ॥ ११०॥",
            "a": "27",
            "p": 1
        },
        {
            "i": "271111",
            "n": 111,
            "s": "अहं हि सूतपुत्रेण क्लिष्टो मारुतितेजसा ।\nजीवामीत्यग्रजेनोक्त उद्बबर्हासिमुत्तमम् ।\nवासुदेवस्तदाऽऽहेदं किमेतदिति सर्ववित् ॥ १११॥",
            "a": "27",
            "p": 1
        },
        {
            "i": "271112",
            "n": 112,
            "s": "तमाह गाण्डिवं दातुं यो वदेत् तद्वधो मया ।\nप्रतिज्ञातस्ततो हन्मि नृपमित्याह तं हरिः ॥ ११२॥",
            "a": "27",
            "p": 1
        },
        {
            "i": "271113",
            "n": 113,
            "s": "सत्यस्य वचनं श्रेयः सत्यज्ञानं तु दुष्करम् ।\nयत्सतां हितमत्यन्तं तत् सत्यमिति निश्चयः ॥ ११३॥",
            "a": "27",
            "p": 1
        },
        {
            "i": "271114",
            "n": 114,
            "s": "धर्मस्य चरणं श्रेयो धर्मज्ञानं तु दुष्करम् ।\nयः सतां धारको नित्यं स धर्म इति निश्चयः ॥ ११४॥",
            "a": "27",
            "p": 1
        },
        {
            "i": "271115",
            "n": 115,
            "s": "कौशिकाख्यो ब्राह्मणो हि लीनं ग्रामजनं क्वचित् ।\nतस्करेष्वभिधायैव निरयं प्रत्यपद्यत ॥ ११५॥",
            "a": "27",
            "p": 1
        },
        {
            "i": "271116",
            "n": 116,
            "s": "कश्चिद् व्याधो मृगं हत्वा मातापितृनिमित्ततः ।\nभक्षार्थमभ्यगात् स्वर्गमसुरोऽसौ मृगो यतः ।\nउपद्रवाय लोकस्य तपश्चरति दुर्मतिः ॥ ११६॥",
            "a": "27",
            "p": 1
        },
        {
            "i": "271117",
            "n": 117,
            "s": "तस्मात् सद्धारको धर्म इति कृत्वा विनिश्चयम् ।\nमा नृपं जहि सत्यां त्वङ्कुरु वाचं ततः कुरु ।\nइत्युक्तो बहुधाऽनिन्दत् क्रोधादेवार्जुनो भृशम् ॥ ११७॥",
            "a": "27",
            "p": 1
        },
        {
            "i": "271118",
            "n": 118,
            "s": "त्वं नृशंसोऽकृतज्ञश्च निर्वीर्यः पुरुषंवदः ।\nत्वत्तः सुखं नास्ति किञ्चिन्न मां गर्हितुमर्हसि ॥ ११८॥",
            "a": "27",
            "p": 1
        },
        {
            "i": "271119",
            "n": 119,
            "s": "भीमो मां गर्हितुं योग्यो यो ह्यस्माकं सदा गतिः ।\nयो युद्ध्यते सर्ववीरैरद्यापि त्वं तु निन्दकः ॥ ११९॥",
            "a": "27",
            "p": 1
        },
        {
            "i": "271120",
            "n": 120,
            "s": "इत्याद्युक्त्वाऽऽत्मनाशाय विकोशं चकृवानसिम् ।\nपुनः कृष्णेन पुष्टः सन् स्वाभिप्रायमुवाच सः ।\nतच्छ्रुत्वा गर्हयित्वैनं पुनराह जनार्दनः ॥ १२०॥",
            "a": "27",
            "p": 1
        },
        {
            "i": "271121",
            "n": 121,
            "s": "मतिपूर्वं देहहानात् पापं महदवाप्यते ।\nधर्मार्थकाममोक्षाणां साधनं देहतोऽस्ति यत् ॥ १२१॥",
            "a": "27",
            "p": 1
        },
        {
            "i": "271122",
            "n": 122,
            "s": "अतो मा त्यज देहं तु कुरु चाऽत्मप्रशंसनम् ।\nवधो गुरूणां त्वङ्कारः स्वप्रशंसैव चात्मनः ।\nइत्युक्तः स त्वहङ्काराच्छशंस स्वगुणानलम् ॥ १२२॥",
            "a": "27",
            "p": 1
        },
        {
            "i": "271123",
            "n": 123,
            "s": "गुरुनिन्दाऽऽत्मपूजा च न धर्माय भवेत् क्वचित् ।\nतथाऽप्यर्जुनहार्दं तत् सम्प्रकाश्य जनार्दनः ॥ १२३॥",
            "a": "27",
            "p": 1
        },
        {
            "i": "271124",
            "n": 124,
            "s": "तस्य लज्जां समुत्पाद्य नाशयित्वा च तं मदम् ।\nनाहं वेद परं धर्मं कृष्ण एव गतिर्मम ॥ १२४॥",
            "a": "27",
            "p": 1
        },
        {
            "i": "271125",
            "n": 125,
            "s": "इति भावं समुत्पाद्य दोषान् नाशयितुं हरिः ।\nकारयामास तत् सर्वमर्जुनेन जगत्पतिः ॥ १२५॥",
            "a": "27",
            "p": 1
        },
        {
            "i": "271126",
            "n": 126,
            "s": "तत एवदविज्ञानात् कुपितो नृपतिर्भृशम् ।\nआहास्तु राजा भीमस्त्वं युवा मां जहि च स्वयम् ।\nवनं वा विफलो यामीत्युक्त्वोत्तस्थौ स्वतल्पतः ॥ १२६॥",
            "a": "27",
            "p": 1
        },
        {
            "i": "271127",
            "n": 127,
            "s": "तं वासुदेवः प्रतिगृह्य हेतुमुक्त्वा सर्वं शमयामास नेता ।\nपार्थश्च भूपस्य पपात पादयोः क्षमापयन् सोऽपि सुप्रीतिमाप ॥ १२७॥",
            "a": "27",
            "p": 1
        },
        {
            "i": "271128",
            "n": 128,
            "s": "तौ भ्रातरौ वासुदेवप्रसादान्महापदो मुक्तिमाप्यातिहृष्टौ ।\nभक्त्या समस्ताधिपतिं शशंसतुस्त्वया समः को नु हरे हितो नः ॥ १२८॥",
            "a": "27",
            "p": 1
        },
        {
            "i": "271129",
            "n": 129,
            "s": "ततः प्रणम्य बीभत्सुरग्रजं परिरम्भितः ।\nतेनाभिनन्दितः प्रीत्या चाऽशीर्भिः प्रययौ युधे ॥ १२९॥",
            "a": "27",
            "p": 1
        },
        {
            "i": "271130",
            "n": 130,
            "s": "तं शङ्कितं कर्णजये स्विन्नगात्रं हरिस्तदा ।\nसङ्कीर्त्य पूर्वकर्माणि नरावेशं विशेषतः ।\nव्यञ्जयामास धैर्यं च तस्याऽसीत् तेन सुस्थिरम् ॥ १३०॥",
            "a": "27",
            "p": 1
        },
        {
            "i": "271131",
            "n": 131,
            "s": "भीमस्तदा शत्रुबलं समस्तं विद्रावयामास जघान चाऽजौ ।\nवीरान् रणायाभिमुखान् स्वयन्त्रा कुर्वंश्च वार्ता रममाण एव ॥ १३१॥",
            "a": "27",
            "p": 1
        },
        {
            "i": "271132",
            "n": 132,
            "s": "तदाऽऽसदत् तं शकुनिः ससैन्यो दुर्योधनस्यावरजैरुपेतः ।\nतं भीमसेनो विरथं निरायुधं विधाय बाणैर्भुवि च न्यपातयत् ॥ १३२॥",
            "a": "27",
            "p": 1
        },
        {
            "i": "271133",
            "n": 133,
            "s": "न जघ्निवांस्तं सहदेवभागं प्रकल्पितं स्वेन तदाऽक्षगोष्ठ्याम् ।\nतं मूर्च्छितं श्वासमात्रावशेषं दुर्योधनः स्वरथेनापनिन्ये ॥ १३३॥",
            "a": "27",
            "p": 1
        },
        {
            "i": "271134",
            "n": 134,
            "s": "दुर्योधनस्यावरजा दशात्र प्रदुद्रुवुर्भीमसेनं विहाय ।\nतदाऽर्जुनं वासुदेवं च दृष्ट्वा प्रीतः श्रुत्वा धर्मराजप्रवृत्तिम् ॥ १३४॥",
            "a": "27",
            "p": 1
        },
        {
            "i": "271135",
            "n": 135,
            "s": "पुनश्च निघ्नन्तमरिप्रवीरान् विद्रावयन्तं च निजां वरूथिनीम् ।\nससार दुःशासन आत्तधन्वा भीमोऽपि तं सिंह इवाभिपेतिवान् ॥ १३५॥",
            "a": "27",
            "p": 1
        },
        {
            "i": "271136",
            "n": 136,
            "s": "तं रूक्षवाचो मुहुरर्पयन्तं विधाय भीमो विरथं क्षणेन ।\nप्रगृह्य भूमौ विनिपात्य वक्षो विदारयामास गदाप्रहारतः ॥ १३६॥",
            "a": "27",
            "p": 1
        },
        {
            "i": "271137",
            "n": 137,
            "s": "आक्रम्य कण्ठं च पदोदरेऽस्य निविश्य पश्यन् मुखमात्तरोषः ।\nविकोशमाकाशनिभं विधाय महासिमस्योरसि सञ्चखान ॥ १३७॥",
            "a": "27",
            "p": 1
        },
        {
            "i": "271138",
            "n": 138,
            "s": "कृत्वाऽस्य वक्षस्युरुसत्तटाकं पपौ निकामं तृषितोऽमृतोपमम् ।\nतच्छोणिताम्भो भ्रमदक्षमेनं संस्मारयामास पुराकृतानि ॥ १३८॥",
            "a": "27",
            "p": 1
        },
        {
            "i": "271139",
            "n": 139,
            "s": "वाक्सायकांश्चास्य पुरा समर्पितान् संस्मारयामास पुनःपुनर्भृशम् ।\nदन्तान्तरं न प्रविवेश तस्य रक्तं ह्यपेयं पुरुषस्य जानतः ॥ १३९॥",
            "a": "27",
            "p": 1
        },
        {
            "i": "271140",
            "n": 140,
            "s": "तथाऽपि शत्रुप्रतिभीषणाय पपाविवाऽस्वाद्य पुनःपुनर्भृशम् ।\nस्मरन् नृसिंहं भगवन्तमीश्वरं स मन्युसूक्तं च ददर्श भक्त्या ॥ १४०॥",
            "a": "27",
            "p": 1
        },
        {
            "i": "271141",
            "n": 141,
            "s": "' यस्ते मन्यो' (ऋ\\. १०\\.८३\\.१) इत्यतो नारसिंहं सोमं तस्मै चाऽर्पयच्छोणिताख्यम्।\nयुद्धाख्ययज्ञे सोमबुद्ध्याऽरिवक्ष ईहेति साम्ना गदया विभिन्दन् ॥ १४१॥",
            "a": "27",
            "p": 1
        },
        {
            "i": "271142",
            "n": 142,
            "s": "उवाच वाचं पुरुषप्रवीरः सत्यां प्रतिज्ञां लोकमध्ये विधाय ।\nयाः सपतयस्ता अपतयो हि जाता यासाऽपतिः सा सपतिश्च जाता ॥ १४२॥",
            "a": "27",
            "p": 1
        },
        {
            "i": "271143",
            "n": 143,
            "s": "पश्यन्तु चित्रां परमस्य शक्तिं ये वै तिलाः षण्ढतिला बभूवुः ।\nएनं गृहीतं च मया यदीह कश्चित् पुमान् मोचयतु स्ववीर्यात् ॥ १४३॥",
            "a": "27",
            "p": 1
        },
        {
            "i": "271144",
            "n": 144,
            "s": "इति ब्रुवाणः पुनरेव रक्तं पपौ सुधां देववरो यथा दिवि ।\nपुनश्च सप्राणममुं विसृज्य नदन् ननर्तारिबले निरायुधः ॥ १४४॥",
            "a": "27",
            "p": 1
        },
        {
            "i": "271145",
            "n": 145,
            "s": "प्रत्यनृत्यन् येऽस्मान् पुनर्गौरिति गौरिति ।\nतान् वयं प्रतिनृत्यामः पुनर्गौरिति गौरिति ॥ १४५॥",
            "a": "27",
            "p": 1
        },
        {
            "i": "271146",
            "n": 146,
            "s": "इति ब्रुवन् नृत्यमानोऽरिमध्य आस्फोटयञ्छत्रुगणानजोहवीत् ।\nशशाक च द्रष्टुममुं न कश्चिद् वैकर्तनद्रौणिसुयोधनादिषु ॥ १४६॥",
            "a": "27",
            "p": 1
        },
        {
            "i": "271147",
            "n": 147,
            "s": "भयाच्च कर्णस्य पपात कार्मुकं निमीलयामास तदाऽक्षिणी च ।\nसम्बोधितो मद्रराजेन युद्धे स्थितः कथञ्चित् स तु पार्थभागः ॥ १४७॥",
            "a": "27",
            "p": 1
        },
        {
            "i": "271148",
            "n": 148,
            "s": "द्रौणिर्विहायैनमपाजगाम दूरं तदा भीमसेनो जगाद ।\nपीतः सोमो युद्धयज्ञे मयाऽद्य वध्यः पशुर्मे हरये सुयोधनः ॥ १४८॥",
            "a": "27",
            "p": 1
        },
        {
            "i": "271149",
            "n": 149,
            "s": "इति ब्रुवन् मृतमुत्सृज्य शत्रुं दुर्योधनं चाऽशु रुषाऽभिदुद्रुवे ।\nआयान्तमीक्ष्यैव तमुग्रपौरुषं दुद्राव भीतः स सुयोधनो भृशम् ॥ १४९॥",
            "a": "27",
            "p": 1
        },
        {
            "i": "271150",
            "n": 150,
            "s": "बलद्वयं चापययौ विहाय भयाद् भीमं कृष्णपार्थौ विनैव ।\nआयोधनं शून्यमभून्मुहूर्तं ननर्त भीमो व्याघ्रपदेन हर्षात् ॥ १५०॥",
            "a": "27",
            "p": 1
        },
        {
            "i": "271151",
            "n": 151,
            "s": "सङ्कल्प्य शत्रून् गोवदेवाऽजिमध्ये शार्दूलवत् तच्चरितं निशाम्य ।\nजहास कृष्णश्च धनञ्जयश्च शशंसतुश्चैनमतिप्रहृष्टौ ॥ १५१॥",
            "a": "27",
            "p": 1
        },
        {
            "i": "271152",
            "n": 152,
            "s": "यदा स रङ्गः पवमानसूनुना शून्यः कृतस्तत्र महूर्तमात्रात् ।\nदुर्योधनस्यावरजाः शरौघैरवीवृषन् भीममुदारसत्त्वम् ॥ १५२॥",
            "a": "27",
            "p": 1
        },
        {
            "i": "271153",
            "n": 153,
            "s": "तान् मारुतिर्बाणवरैर्निकृत्तशीर्षान् यमायानयदाशु वीरः ।\nतस्मिन् दिने विंशतिधार्तराष्ट्र हतास्तदन्ये समरात् प्रदुद्रुवुः ॥ १५३॥",
            "a": "27",
            "p": 1
        },
        {
            "i": "271154",
            "n": 154,
            "s": "कर्माण्यनन्यौपयिकानि भीमे कुर्वत्येवं भीतभीतेऽरिसङ्घे ।\nनिमीलिताक्षे च भयेन कर्णे कर्णात्मजो नकुलं प्रत्यधावत् ॥ १५४॥",
            "a": "27",
            "p": 1
        },
        {
            "i": "271155",
            "n": 155,
            "s": "माद्रीसुतो वृषसेनं शरौघैरवारयत् तं विरथं चकार ।\nकर्णात्मजः सोऽप्यसिचर्मपाणिस्तस्यानुगांस्त्रिसहस्रं जघान ॥ १५५॥",
            "a": "27",
            "p": 1
        },
        {
            "i": "271156",
            "n": 156,
            "s": "कर्णात्मजस्तस्य सञ्छिद्य चर्म भीमार्जुनादीनपि बाणसङ्घैः ।\nअवीवृषत् तस्य पार्थः शरेण ग्रीवाबाहूरून् युगपच्चकर्त ॥ १५६॥",
            "a": "27",
            "p": 1
        },
        {
            "i": "271157",
            "n": 157,
            "s": "एकेन बाणेन सुते हते स्वे वैकर्तनो वासविमभ्यधावत् ।\nतयोरभूद् द्वैरथयुद्धमद्भुतं सर्वास्त्रविद्वरयोरुग्ररूपम् ॥ १५७॥",
            "a": "27",
            "p": 1
        },
        {
            "i": "271158",
            "n": 158,
            "s": "पक्षग्रहास्तत्र सुरासुरास्तयोरन्ये च जीवा गगनं समास्थिताः ।\nमहान् विवादोऽप्यभवत् तयोः कृते तदा गिरीशोऽवददब्जयोनिम् ॥ १५८॥",
            "a": "27",
            "p": 1
        },
        {
            "i": "271159",
            "n": 159,
            "s": "सुरासुराणां भीमदुर्योधनौ द्वौ समाश्रयौ तत्प्रियौ कर्णपार्थौ ।\nप्राणोपमौ तेन चैतत्कृते ते सुरासुराः कर्तुमिच्छन्ति युद्धम् ।\nतदा विनाशो जगतां महान् स्यात् तेनानयोः सममेवास्तु युद्धम् ॥ १५९॥",
            "a": "27",
            "p": 1
        },
        {
            "i": "271160",
            "n": 160,
            "s": "इतीरिते वासवः पद्मयोनिं जगाद कृष्णो यत्र जयश्च तत्र ।\nकामो न कृष्णस्य मृषा भवेद्धि कामोऽस्य पार्थस्य जयं प्रदातुम् ॥ १६०॥",
            "a": "27",
            "p": 1
        },
        {
            "i": "271161",
            "n": 161,
            "s": "इत्यूचिवान् वासवः फल्गुनस्य जयोऽस्तु कर्णस्य वधस्तथेति ।\nउक्त्वाऽनमत् कञ्जभवस्तथेति प्राहासुरान् देवताश्चाऽबभाषे ॥ १६१॥",
            "a": "27",
            "p": 1
        },
        {
            "i": "271162",
            "n": 162,
            "s": "न कर्णार्जुनयोरर्थे विरोधं कुरुत क्वचित् ।\nभीमदुर्योधनार्थे वा पश्यन्त्वेव च संयुगम् ।\nइत्युक्ते शान्तिमापन्ना ददृशुः संयुगं तयोः ॥ १६२॥",
            "a": "27",
            "p": 1
        },
        {
            "i": "271163",
            "n": 163,
            "s": "ववर्षतुस्तौ च महास्त्रशस्त्रैर्भीमो रथस्थोऽवरजं जुगोप ।\nशैनेयपाञ्चालमुखाश्च पार्थमावार्य तस्थुः प्रसभं नदन्तः ॥ १६३॥",
            "a": "27",
            "p": 1
        },
        {
            "i": "271164",
            "n": 164,
            "s": "दुर्योधनो द्रौणिमुखाश्च कर्णं ररक्षुरावार्य तदाऽऽस युद्धम् ।\nतत्रार्जुनं बाणवरैः स कर्णः समर्दयामास विशेषयन् रणे ॥ १६४॥",
            "a": "27",
            "p": 1
        },
        {
            "i": "271165",
            "n": 165,
            "s": "तदा नदन् भीमसेनो जगाद गदां समादाय समात्तरोषः ।\nअहं वैनं गदया पोथयामि त्वं वा जहीमं समुपात्तवीर्यः ।\nकृष्णोऽपि तं बोधयामास सम्यङ् नरावेशं व्यञ्जयन् भूय एव ॥ १६५॥",
            "a": "27",
            "p": 1
        },
        {
            "i": "271166",
            "n": 166,
            "s": "समृद्धवीर्यः स तदा धनञ्जयः सुयोधनद्रौणिकृपान् सभोजान् ।\nसाकं च बाणैर्विरथांश्चकार विव्याध तानप्यरिहा सुपुङ्खैः ॥ १६६॥",
            "a": "27",
            "p": 1
        },
        {
            "i": "271167",
            "n": 167,
            "s": "ते किञ्चिद् दूरतस्थुः पश्यन्तो युद्धमुत्तमम् ।\nअमानुषं तत् पार्थस्य दृष्ट्वा कर्म गुरोः सुतः ।\nगृहीत्वा पाणिना पाणिं दुर्योधनमभाषत ॥ १६७॥",
            "a": "27",
            "p": 1
        },
        {
            "i": "271168",
            "n": 168,
            "s": "दृष्टं हि भीमस्य बलं त्वयाऽद्य तथैव पार्थस्य यथा जिता वयम् ।\nअलं विरोधेन समेत्य पाण्डवैः प्रशाधि राज्यं च मया समेतः ॥ १६८॥",
            "a": "27",
            "p": 1
        },
        {
            "i": "271169",
            "n": 169,
            "s": "धनञ्जयस्तिष्ठति वारितो मया जनार्दनो नैव विरोधमिच्छति ।\nवृकोदरस्तद्वचने स्थितः सदा युधिष्ठिरः शान्तमनास्तथा यमौ ॥ १६९॥",
            "a": "27",
            "p": 1
        },
        {
            "i": "271170",
            "n": 170,
            "s": "हितार्थमेतत् तव वाक्यमीरितं गृहाण मे नैव भयादुदीरितम् ।\nअहं ह्यवध्यो मम चैव मातुलो न शङ्कितुं मे वचनं त्वमर्हसि ॥ १७०॥",
            "a": "27",
            "p": 1
        },
        {
            "i": "271171",
            "n": 171,
            "s": "इतीरितः प्राह सुयोधनस्तं दुःशासनस्याद्य पपौ हि शोणितम् ।\nशार्दूलचेष्टामकरोच्च भीमो न मे कथञ्चित् तदनेन सन्धिः ॥ १७१॥",
            "a": "27",
            "p": 1
        },
        {
            "i": "271172",
            "n": 172,
            "s": "इत्युक्तो द्रौणिरासीत् स तूष्णीं कर्णधनञ्जयौ ।\nमहास्त्रशस्त्रवर्षेण चक्रतुः खमनन्तरम् ॥ १७२॥",
            "a": "27",
            "p": 1
        },
        {
            "i": "271173",
            "n": 173,
            "s": "आग्नेयवारुणैन्द्रादीन्येतान्यन्योन्यमृत्यवे ।\nब्रह्मास्त्रमप्युभौ तत्र प्रयुज्याऽनदतां रणे ।\nअन्योन्यास्त्रप्रतीघातं कृत्वोभौ च विरेजतुः ॥ १७३॥",
            "a": "27",
            "p": 1
        },
        {
            "i": "271174",
            "n": 174,
            "s": "क्रमेण वृद्धोरुबलेन तत्र सुरेन्द्रपुत्रेण विरोचनात्मजः ।\nनिराकृतो नागमयं शरोत्तमं ब्रह्मास्त्रयुक्तं विससर्ज वासवौ ॥ १७४॥",
            "a": "27",
            "p": 1
        },
        {
            "i": "271175",
            "n": 175,
            "s": "तं वासुदेवो रथमानमय्य मोघं चकारार्जुनतः किरीटम् ।\nचूर्णिकृतं तेन सुरेन्द्रसूनोर्दिव्यं ययौ बाणगतश्च नागः ॥ १७५॥",
            "a": "27",
            "p": 1
        },
        {
            "i": "271176",
            "n": 176,
            "s": "नमिते वासुदेवेन रथे पञ्चाङ्गुलं भुवि ।\nअपाङ्गदेशमुद्दिश्य मुक्ते नागे किरीटिनः ॥ १७६॥",
            "a": "27",
            "p": 1
        },
        {
            "i": "271177",
            "n": 177,
            "s": "भङ्क्त्वा किरीटं वियति गच्छति प्रभुणोदितः ।\nबाणैस्तक्षकपुत्रं तं वासविः पूर्ववैरिणम् ॥ १७७॥",
            "a": "27",
            "p": 1
        },
        {
            "i": "271178",
            "n": 178,
            "s": "हत्वा निपातयामास भूमौ कर्णस्य पश्यतः ।\nब्रह्मास्त्रस्यातिवेगित्वं प्राप्तं कर्णेन भार्गवात् ॥ १७८॥",
            "a": "27",
            "p": 1
        },
        {
            "i": "271179",
            "n": 179,
            "s": "पुनश्च पार्थेन महास्त्रयुद्धं प्रकुर्वतः सूर्यसुतस्य चक्रम् ।\nरथस्य भूमिर्ग्रसति स्म शापादस्त्राणि दिव्यानि च विस्मृतिं ययुः ॥ १७९॥",
            "a": "27",
            "p": 1
        },
        {
            "i": "271180",
            "n": 180,
            "s": "उद्धर्तुकामो रथचक्रमेव पार्थं ययाचेऽवसरं प्रदातुम् ।\nनेत्याह कृष्णोऽञ्जलिकं सुघोरं त्रिनेत्रदत्तं जगृहे च पार्थः ॥ १८०॥",
            "a": "27",
            "p": 1
        },
        {
            "i": "271181",
            "n": 181,
            "s": "सत्येन धर्मेण च सन्नियोज्य मुमोच कर्णस्य वधाय बाणम् ।\nचिच्छेद तेनैव च तस्य शीर्षं सन्धित्सतो बाणवरं सुघोरम् ॥ १८१॥",
            "a": "27",
            "p": 1
        },
        {
            "i": "271182",
            "n": 182,
            "s": "अपराह्णेऽपराह्णस्य सूतजस्येन्द्रसूनुना ।\nछिन्नमञ्जलिकेनाऽजौ सोत्सेधमपतच्छिरः ॥ १८२॥",
            "a": "27",
            "p": 1
        },
        {
            "i": "271183",
            "n": 183,
            "s": "तस्मिन् हते दीनमुखः सुयोधनो ययौ समाहृत्य बलं सशल्यः ।\nयुधिष्ठिरः कर्णवधं निशम्य तदा समागत्य ददर्श तत्तनुम् ॥ १८३॥",
            "a": "27",
            "p": 1
        },
        {
            "i": "271184",
            "n": 184,
            "s": "शशंस कृष्णं च धनञ्जयं च भीमं च येऽन्येऽपि युधि प्रवीराः ।\nगत्वा च ते शिबिरं मोदमाना ऊषुः सकृष्णास्तदनुव्रताः सदा ॥ १८४॥",
            "a": "27",
            "p": 1
        },
        {
            "i": "28101",
            "n": 1,
            "s": "औं ॥ प्रभातायां तु शर्वर्यां गुरुपुत्रानुमोदितः ।\nशल्यं सेनापतिं कृत्वा योद्धुं दुर्योधनोऽभ्ययात् ॥ १॥",
            "a": "28",
            "p": 1
        },
        {
            "i": "28102",
            "n": 2,
            "s": "तमभ्ययुः पाण्डवाश्च हृष्टा युद्धाय दंसिताः ।\nतत्राऽसीत् सुमहद् युद्धं पाण्डवानां परैः सह ॥ २॥",
            "a": "28",
            "p": 1
        },
        {
            "i": "28103",
            "n": 3,
            "s": "अग्रे भीमः पाण्डवानां मध्ये राजा युधिष्ठिरः ।\nपृष्ठे गाण्डीवधन्वाऽऽसीद् वासुदेवाभिरक्षितः ॥ ३॥",
            "a": "28",
            "p": 1
        },
        {
            "i": "28104",
            "n": 4,
            "s": "चक्ररक्षौ यमौ राज्ञो धृष्टद्युम्नश्च सात्यकिः ।\nनृपस्य पार्श्वयोरास्तामग्रेऽन्येषां गुरोः सुतः ॥ ४॥",
            "a": "28",
            "p": 1
        },
        {
            "i": "28105",
            "n": 5,
            "s": "मध्ये शल्यः पृष्ठतोऽभूद् भ्रातृभिश्च सुयोधनः ।\nचक्ररक्षौ तु शल्यस्य शकुनिस्तत्सुतस्तथा ।\nकृपश्च कृतवर्मा च पार्श्वयोः समवस्थितौ ॥ ५॥",
            "a": "28",
            "p": 1
        },
        {
            "i": "28106",
            "n": 6,
            "s": "तत्रभवन्महद् युद्धं भीमस्य द्रौणिना सह ।\nराज्ञः शल्येन च तथा घोररूपं भयानकम् ॥ ६॥",
            "a": "28",
            "p": 1
        },
        {
            "i": "28107",
            "n": 7,
            "s": "तत्र नातिप्रयत्नेन द्रौणिर्भीमेन सायकैः ।\nविरथीकृतस्तथा धर्मसूनुः शल्येन तत्क्षणात् ॥ ७॥",
            "a": "28",
            "p": 1
        },
        {
            "i": "28108",
            "n": 8,
            "s": "आससाद तदा शल्यं कपिप्रवरकेतनः ।\nतयोरासीन्महद् युद्धमद्भुतं रोमहर्षणम् ॥ ८॥",
            "a": "28",
            "p": 1
        },
        {
            "i": "28109",
            "n": 9,
            "s": "रथमन्यं समास्थाय द्रौणिर्भीमं समभ्ययात् ।\nदुर्योधनश्च भीमस्य शरैरावारयद् दिशः ॥ ९॥",
            "a": "28",
            "p": 1
        },
        {
            "i": "28110",
            "n": 10,
            "s": "तावुभौ शरवर्षेण वारयामास मारुतिः ।\nताभ्यां तस्याभवद् युद्धं सुघोरमतिमानुषम् ॥ १०॥",
            "a": "28",
            "p": 1
        },
        {
            "i": "28111",
            "n": 11,
            "s": "दुर्योधनस्यावरजान् द्रौपदेया युयुत्सुना ।\nशिखण्ड्याद्यैर्मातुलैश्च सह सर्वान् न्यवारयन् ॥ ११॥",
            "a": "28",
            "p": 1
        },
        {
            "i": "28112",
            "n": 12,
            "s": "सहदेवस्तु शकुनिमुलूकं नकुलस्तदा ।\nधृष्टद्युम्नश्च हार्दिक्यं सात्यकिः कृपमेव च ।\nतेषां तदभवद् युद्धं चित्रं लघु च सुष्ठु य ॥ १२॥",
            "a": "28",
            "p": 1
        },
        {
            "i": "28113",
            "n": 13,
            "s": "शल्यस्तु शरसङ्घातैः पार्थस्यावारयद् दिशः ।\nसोऽपि विव्याध विशिखैः शल्यमाहवशोभिनम् ।\nतयोः सुसममेवाऽसीच्चिरं देवासुरोपमम् ॥ १३॥",
            "a": "28",
            "p": 1
        },
        {
            "i": "28114",
            "n": 14,
            "s": "ततः शरं वज्रनिभं मद्रराजः समाददे ।\nतेन विव्याध बीभत्सुं हृदये स मुमोह च ॥ १४॥",
            "a": "28",
            "p": 1
        },
        {
            "i": "28115",
            "n": 15,
            "s": "उपलभ्य पुनः सञ्ज्ञां वासविः शत्रुतापनः ।\nचिच्छेद कार्मुकं सङ्खे मद्रराजस्य धीमतः ॥ १५॥",
            "a": "28",
            "p": 1
        },
        {
            "i": "28116",
            "n": 16,
            "s": "सोऽन्यत् कार्मुकमादाय मुमोचास्त्राणि फल्गुने ।\nसौरं याम्यं च पार्जन्यं तान्यैन्द्रेण जघान सः ॥ १६॥",
            "a": "28",
            "p": 1
        },
        {
            "i": "28117",
            "n": 17,
            "s": "पुनर्न्यकृन्तत् तच्चापमिन्द्रसूनुरमर्षितः ।\nशल्यो गदां समाविध्य चिक्षेपार्जुनवक्षसि ।\nतदा मुमोह बीभत्सुस्तत उच्चुक्रुशुः परे ॥ १७॥",
            "a": "28",
            "p": 1
        },
        {
            "i": "28118",
            "n": 18,
            "s": "प्राप्य सञ्ज्ञां पुनः पार्थः शल्यं विव्याध वक्षसि ।\nस विह्वलितसर्वाङ्गः शिश्रये ध्वजमुत्तमम् ॥ १८॥",
            "a": "28",
            "p": 1
        },
        {
            "i": "28119",
            "n": 19,
            "s": "समाश्वस्तः पुनर्बाणं यमदण्डनिभं रणे ।\nमुमोच पार्थस्य स च निर्बिभेद स्तनान्तरम् ॥ १९॥",
            "a": "28",
            "p": 1
        },
        {
            "i": "28120",
            "n": 20,
            "s": "तेन विह्वलितः पार्थो ध्वजयष्टिं समाश्रितः ।\nसमाश्वस्तः प्रचिच्छेद मद्रराजस्य कार्मुकम् ।\nछत्रं ध्वजं च तरसा सारथिं च न्यपातयत् ॥ २०॥",
            "a": "28",
            "p": 1
        },
        {
            "i": "28121",
            "n": 21,
            "s": "तदाऽन्यं रथमास्थाय धर्मराजः शरोत्तमैः ।\nचतुर्भिश्चतुरो वाहाञ्छल्यस्य निजघान ह ॥ २१॥",
            "a": "28",
            "p": 1
        },
        {
            "i": "28122",
            "n": 22,
            "s": "शल्योऽन्यं रथमास्थाय सर्वांस्ताञ्छरवृष्टिभिः ।\nछादयामास राजानं विरथं च चकार ह ॥ २२॥",
            "a": "28",
            "p": 1
        },
        {
            "i": "28123",
            "n": 23,
            "s": "निहत्याश्वान् सात्यकेश्च धृष्टद्युम्नस्य चाभिभूः ।\nचापे च्छित्त्वा च यमयोर्दध्मौ शङ्खं महास्वनम् ॥ २३॥",
            "a": "28",
            "p": 1
        },
        {
            "i": "28124",
            "n": 24,
            "s": "ततस्तु शल्यं समुदीर्यमाणं दृष्ट्वा रणे भीमसेनस्तरस्वी ।\nन्यवारयद् बाणवरैरनेकैश्चकार चैनं विरथं क्षणेन ॥ २४॥",
            "a": "28",
            "p": 1
        },
        {
            "i": "28125",
            "n": 25,
            "s": "आस्थाय चान्यं रथमापतन्तं पुनश्च शल्यं भृशमेव मर्मसु ।\nनिर्भिद्य बाणौर्विरथं चकार पुनस्तृतीयं च रथं रुरोज ॥ २५॥",
            "a": "28",
            "p": 1
        },
        {
            "i": "28126",
            "n": 26,
            "s": "आत्तान्यात्तान्यायुधान्यस्य भीमः सर्वाणि चिच्छेद बिभेद चास्य ।\nमर्माणि बाणैर्नितरां पुनश्च स मुष्टिमुद्यम्य जगाम धर्मजम् ॥ २६॥",
            "a": "28",
            "p": 1
        },
        {
            "i": "28127",
            "n": 27,
            "s": "तं भीमभिन्नमर्माणं विवर्माणं निरायुधम् ।\nश्वासमात्रावशिष्टं च मरणायैव केवलम् ॥ २७॥",
            "a": "28",
            "p": 1
        },
        {
            "i": "28128",
            "n": 28,
            "s": "आत्मानमभिगच्छन्तं दृष्ट्वाऽन्यं रथमास्थितः ।\nहन्तुकामो रणे वीरममोघां शक्तिमाददे ॥ २८॥",
            "a": "28",
            "p": 1
        },
        {
            "i": "28129",
            "n": 29,
            "s": "दिव्यास्त्रैरपि संयोज्य तां तदा धर्मनन्दनः ।\nसत्यधर्मफलैश्चैव चिक्षेपास्य हृदि त्वरन् ॥ २९॥",
            "a": "28",
            "p": 1
        },
        {
            "i": "28130",
            "n": 30,
            "s": "स भिन्नहृदयो भूमौ पपाताभिमुखो नृपम् ।\nसत्यधर्मरतः शल्य इन्द्रस्यातिथितामगात् ॥ ३०॥",
            "a": "28",
            "p": 1
        },
        {
            "i": "28131",
            "n": 31,
            "s": "मद्रराजे हते वीरे सुशर्माऽर्जुनमभ्ययात् ।\nसंशप्तकावशिष्टैस्तमनयन्मृत्यवेऽर्जुनः ॥ ३१॥",
            "a": "28",
            "p": 1
        },
        {
            "i": "28132",
            "n": 32,
            "s": "दुर्योधनस्यावरजानवशिष्टान् वृकोदरः ।\nसर्वान् जघान सेनां च निश्शेषमकरोद् रणे ॥ ३२॥",
            "a": "28",
            "p": 1
        },
        {
            "i": "28133",
            "n": 33,
            "s": "उलूकं सहदेवोऽथ शकुनिं चातिपापिनम् ।\nजघान द्रौणिहार्दिक्यकृपान् भीमार्जुनौ ततः ॥ ३३॥",
            "a": "28",
            "p": 1
        },
        {
            "i": "28134",
            "n": 34,
            "s": "बहुशो विरथीकृत्य पीडयित्वा पुनःपुनः ।\nद्रावयामासतुस्ते तु भीषिता विविशुर्वनम् ॥ ३४॥",
            "a": "28",
            "p": 1
        },
        {
            "i": "28135",
            "n": 35,
            "s": "शैनेयेन गृहीतोऽथ सञ्जयोऽनन्तशक्तिना ।\nव्यासेन मोचितोऽथैकः पार्थान् दुर्योधनोऽभ्ययात् ॥ ३५॥",
            "a": "28",
            "p": 1
        },
        {
            "i": "28136",
            "n": 36,
            "s": "तेषामभूत् तस्य च घोररूपं युद्धं स बाणैर्बहुशोऽर्जुनं च ।\nचकार मूर्च्छाभिगतं युधिष्ठिरं यमावयत्नाद् विरथांश्चकार ॥ ३६॥",
            "a": "28",
            "p": 1
        },
        {
            "i": "28137",
            "n": 37,
            "s": "तं भीमसेनो विरथं चकार गजं समारुह्य पुनः समभ्ययात् ।\nपुनश्च शैनेयशिखण्डिपार्षतान् यमौ नृपं च व्यदधान्निरायुधान् ॥ ३७॥",
            "a": "28",
            "p": 1
        },
        {
            "i": "28138",
            "n": 38,
            "s": "गजे च भीमेन शरैर्निपातिते समारुहद् वाजिवरं सुनिर्भयः ।\nस तेन च प्रासकरो रणेऽरिहा चचार शैनैयमताडयच्च ॥ ३८॥",
            "a": "28",
            "p": 1
        },
        {
            "i": "28139",
            "n": 39,
            "s": "मुमोह तेनाभिहतः स सात्यकिर्यमावपि प्रासनिपीडितौ रथे ।\nनिषीदतुर्धर्मसुतं प्रयान्तं समीक्ष्य भीमोऽस्य जघान वाजिनम् ॥ ३९॥",
            "a": "28",
            "p": 1
        },
        {
            "i": "28140",
            "n": 40,
            "s": "प्रासे निकृत्ते च वृकोदरेण विवाहनः सोऽपययौ सुयोधनः ।\nआदाय गुर्वीं च गदां प्रयातो द्वैपायनस्योरुसरो विवेश ॥ ४०॥",
            "a": "28",
            "p": 1
        },
        {
            "i": "28141",
            "n": 41,
            "s": "एवमक्षोहिणीषट्कं भीमेन निहतं रणे ।\nपञ्च पार्थेन निहता अर्द्धं कालिङ्गकानृते ।\nएकादशाक्षोहिणीभ्यः शिष्टमन्यैर्निसूदितम् ॥ ४१॥",
            "a": "28",
            "p": 1
        },
        {
            "i": "28142",
            "n": 42,
            "s": "अक्षोहिणीचतुष्कं च पार्थानां द्रौणिना हतम् ।\nअन्यैरन्याः समस्तैश्च द्रोणकर्णमहाब्रताः ।\nदुर्योधनो भौमसूनुः प्रायः सेनाहनः क्रमात् ॥ ४२॥",
            "a": "28",
            "p": 1
        },
        {
            "i": "28143",
            "n": 43,
            "s": "जयं लब्ध्वा तदत्सूच्चैः पाण्डवेषु महात्मसु ।\nदुर्योधनो जलस्तम्भं कृत्वा मन्त्रान् जजाप ह ॥ ४३॥",
            "a": "28",
            "p": 1
        },
        {
            "i": "28144",
            "n": 44,
            "s": "मन्त्रा दुर्वाससा दत्ता मृतसञ्जीवनप्रदाः ।\nजले स्थित्वा जपन् सप्तदिनैः सर्वान् मृतानपि ।\nउद्धरेद् धार्तराष्ट्रोऽयं स्युरवध्याश्च ते पुनः ॥ ४४॥",
            "a": "28",
            "p": 1
        },
        {
            "i": "28145",
            "n": 45,
            "s": "इति विद्याबलं तस्य ज्ञात्वा पाण्डुसुतास्ततः ।\nअन्वेषन्तः शुश्रुवुश्च व्याधेभ्यस्तं जले स्थितम् ।\nअगच्छंश्च ततस्तत्र पुरस्कृत्य जनार्दनम् ॥ ४५॥",
            "a": "28",
            "p": 1
        },
        {
            "i": "28146",
            "n": 46,
            "s": "तदा जलात् समुन्मज्ज्य त्रिभिर्द्रौणिपुरस्सरैः ।\nमन्त्रयन्तं स्म ददृशुस्तान् दृष्ट्वा ते प्रदुद्रुवुः ॥ ४६॥",
            "a": "28",
            "p": 1
        },
        {
            "i": "28147",
            "n": 47,
            "s": "दुर्योधनोऽविशत् तोयं दृष्ट्वा तं केशवाज्ञया ।\nयुधिष्ठिरः सुपुरुषैर्वाक्यैरेनमथाऽह्वयत् ॥ ४७॥",
            "a": "28",
            "p": 1
        },
        {
            "i": "28148",
            "n": 48,
            "s": "अमर्षितोऽसौ धृतराष्ट्रपुत्रः श्वसंस्तदा दण्डहतो यथाऽहिः ।\nउवाच शाठ्यात् तपसे वनाय यायां भवाञ्छासतु सर्वपृथ्वीम् ॥ ४८॥",
            "a": "28",
            "p": 1
        },
        {
            "i": "28149",
            "n": 49,
            "s": "तमाह धर्मजो राजा यस्त्वं कृष्णे समागते ।\nसूच्यग्रवेध्यां पृथिवीं दातुं नैच्छः कथं पुनः ॥ ४९॥",
            "a": "28",
            "p": 1
        },
        {
            "i": "28150",
            "n": 50,
            "s": "घातयित्वा सर्वपृथ्वीं भीष्मद्रोणमुखानपि ।\nदातुमिच्छसि सर्वां च पृथ्वीं नाद्य वयं पुनः ॥ ५०॥",
            "a": "28",
            "p": 1
        },
        {
            "i": "28151",
            "n": 51,
            "s": "अहत्वा प्रतिगृह्णीं एहि युद्धे स्थिरो भव ।\nन कुरूणां कुले जातस्त्वं यो भीतो ह्यपोऽविशः ॥ ५१॥",
            "a": "28",
            "p": 1
        },
        {
            "i": "28152",
            "n": 52,
            "s": "इत्यादि रूक्षवचनं श्रुत्वा दुर्योधनो रुषा ।\nजलस्तम्भात् समुत्तस्थौ श्वसन्नाशीविषो यथा ॥ ५२॥",
            "a": "28",
            "p": 1
        },
        {
            "i": "28153",
            "n": 53,
            "s": "उवाच चैक एवाहमकिरीटो विवर्मकः ।\nभवन्तो बहवो वर्मशिरस्त्राणयुता अपि ॥ ५३॥",
            "a": "28",
            "p": 1
        },
        {
            "i": "28154",
            "n": 54,
            "s": "यद्येवमपि मे युद्धं भवद्भिर्मन्यसे समम् ।\nसर्वैरेकेन वायुद्धं करिष्ये नच भीर्मम ॥ ५४॥",
            "a": "28",
            "p": 1
        },
        {
            "i": "28155",
            "n": 55,
            "s": "इत्युक्त आह धर्मात्मा वर्माद्यं च ददामि ते ।\nवृणीष्व प्रतिवीरं च पञ्चानां यं त्वमिच्छसि ॥ ५५॥",
            "a": "28",
            "p": 1
        },
        {
            "i": "28156",
            "n": 56,
            "s": "हत्वैकं त्वं भुङ्क्ष्व राज्यमन्ये याम वयं वनम् ।\nहते वा त्वयि तेनैव भुञ्जीमश्चाखिलां भुवम् ।\nआदत्स्व चाऽयुधं येन जेतुमिच्छसि शात्रवान् ॥ ५६॥",
            "a": "28",
            "p": 1
        },
        {
            "i": "28157",
            "n": 57,
            "s": "इत्युक्त ऊचे नहि दुर्बलैरहं योत्स्ये चतुर्भिर्भवदर्जुनादिभिः ।\nभीमेन योत्स्ये गदया सदा हि मे प्रिया गदा नान्यदथाऽयुधं स्पृशे ॥ ५७॥",
            "a": "28",
            "p": 1
        },
        {
            "i": "28158",
            "n": 58,
            "s": "श्रुत्वाऽस्य वाक्यं रभसो वृकोदरो गदां तदाऽध्यर्द्धभराधिकां मुदा ।\nराज्ञो गदायाः परिगृह्य वीरः समुत्थितो युद्धमनाः समुन्नदन् ॥ ५८॥",
            "a": "28",
            "p": 1
        },
        {
            "i": "28159",
            "n": 59,
            "s": "अथाऽह नारायण आदिदेवो युधिष्ठिरं कष्टमिदं कृतं त्वया ।\nनह्येष राजा गदया रणे चरन् शक्यो विजेतुं निखिलैः सुरासुरैः ॥ ५९॥",
            "a": "28",
            "p": 1
        },
        {
            "i": "28160",
            "n": 60,
            "s": "स निश्चयाद् वश्चतुरो निहन्यात् सहार्जुनान् भीमसेनः कथञ्चित् ।\nहन्तैनमाजौ नहि भीमतुल्यो बले क्वचिद् धार्तराष्ट्रः कृती च ॥ ६०॥",
            "a": "28",
            "p": 1
        },
        {
            "i": "28161",
            "n": 61,
            "s": "ऊरू भीमेन भेत्तव्यौ प्रतिज्ञां रक्षता रिपोः ।\nनाभेरधस्ताद्धननं जना आहुर्गदामृधे ॥ ६१॥",
            "a": "28",
            "p": 1
        },
        {
            "i": "28162",
            "n": 62,
            "s": "अधर्म इति तत् कृष्णो लोकनिन्दानिवृत्तये ।\nआपद्धर्मं दर्शयितुं किञ्चिद्व्याजेन संयुतः ॥ ६२॥",
            "a": "28",
            "p": 1
        },
        {
            "i": "28163",
            "n": 63,
            "s": "भीमो हन्याद् धार्तराष्ट्रमित्यूचे यद्यपि स्फुटम् ।\nअव्याजेनापि शक्तोऽसौ बलं निस्सीममाह च ॥ ६३॥",
            "a": "28",
            "p": 1
        },
        {
            "i": "28164",
            "n": 64,
            "s": "आह शिक्षामप्यनूनां यत्नं दुर्योधनेऽधिकम् ।\nनहि भीमोऽतिप्रयत्नं कुर्यादिति गुणो ह्ययम् ॥ ६४॥",
            "a": "28",
            "p": 1
        },
        {
            "i": "28165",
            "n": 65,
            "s": "प्रतिज्ञापालनं धर्मो दुष्टेषु तु विशेषतः ।\nइति धर्मरहस्यं तु वित्तः कृष्णवृकोदरौ ॥ ६५॥",
            "a": "28",
            "p": 1
        },
        {
            "i": "28166",
            "n": 66,
            "s": "नान्यस्ततो लोकनिन्दां व्यपनेतुमुभावपि ।\nअनापद्यापदिव च दर्शयेतां जनस्य तु ॥ ६६॥",
            "a": "28",
            "p": 1
        },
        {
            "i": "28167",
            "n": 67,
            "s": "ततो भीमः सर्वलोकस्य धर्मं प्रकाशयन् वाक्यमिदं जगाद ।\nऊरू तवाहं हि यथाप्रतिज्ञं भेत्स्यामि नैवात्र विचारणीयम् ॥ ६७॥",
            "a": "28",
            "p": 1
        },
        {
            "i": "28168",
            "n": 68,
            "s": "इत्युक्तवन्तं प्रससार चाऽजौ दुर्योधनस्तत्र बभूव युद्धम् ।\nभीमस्तदाऽग्र्यप्रकृतिं विधित्सुर्मन्दः स आजौ व्यचरज्जनार्थे ॥ ६८॥",
            "a": "28",
            "p": 1
        },
        {
            "i": "28169",
            "n": 69,
            "s": "दर्शयन्तौ गदामार्गं चित्रं तौ प्रविचेरतुः ।\nबलभद्रोऽप्याजगाम तदा तौ प्रतिवारितुम् ॥ ६९॥",
            "a": "28",
            "p": 1
        },
        {
            "i": "28170",
            "n": 70,
            "s": "वारितावपि तेनोभौ नैव युद्धं प्रमुञ्चताम् ।\nततो ददर्श तद् युद्धं मानितः कृष्णपूर्वकैः ।\nतौ शिक्षाबलसंयुक्तौ मण्डलानि विचेरतुः ॥ ७०॥",
            "a": "28",
            "p": 1
        },
        {
            "i": "28171",
            "n": 71,
            "s": "ततो भीमं वञ्चयितुं धार्तराष्ट्रः शिरः क्षितौ ।\nन्यधादुच्छ्रितसक्थीकस्तदा कृष्णाभ्यनुज्ञया ।\nपृष्ठमूलेऽहनद् भीमो भिन्नसक्थिश्च सोऽपतत् ॥ ७१॥",
            "a": "28",
            "p": 1
        },
        {
            "i": "28172",
            "n": 72,
            "s": "प्रतिज्ञापालनार्थाय नोभेर्नोपर्यधस्तदा ।\nगदायुद्धस्य मर्यादां यशश्चाप्यभिरक्षितुम् ॥ ७२॥",
            "a": "28",
            "p": 1
        },
        {
            "i": "28173",
            "n": 73,
            "s": "नाधस्तान्मध्य एवासौ निजघ्ने तं वृकोदरः ।\nएवं प्रतिज्ञायुग्मार्थं भग्नं सक्थियुगं रणे ॥ ७३॥",
            "a": "28",
            "p": 1
        },
        {
            "i": "28174",
            "n": 74,
            "s": "कृष्णं द्यूते निधेहीति यदवादीत् सुयोधनः ।\nतत्प्रतिज्ञानुसारेण भीमो मूर्द्धानमक्रमीत् ।\n' ऋषभम् मा समानानां' (ऋग्वेद १०\\.१६६\\.१) इति सूक्तं ददर्श च ॥ ७४॥ % ऋषभम् मा समानानां सपत्नानां विषासहिम् ।\n\\\\ % हन्तारं शत्रूणां कृधि विराजं गोपतिं गवाम् ॥ \\ऐण्{१०}{१६६}{०१} \\\\",
            "a": "28",
            "p": 1
        },
        {
            "i": "28175",
            "n": 75,
            "s": "तेषां पुण्यानि विद्याश्च समादायैव सर्वशः ।\nतांश्चकार तमोगन्त्Qन्स्तस्य मूर्ध्नि पदाऽऽक्रमन् ॥ ७५॥ % योगक्षेमं व आदायाहम् भूयासम् उत्तम आ वो मूर्धानम् अक्रमीम् ।\nऋग्वेद १०\\.१६६\\.५",
            "a": "28",
            "p": 1
        },
        {
            "i": "28176",
            "n": 76,
            "s": "स्मारयामास कर्माणि यानि तस्य कृतानि च ।\nकृष्णबन्धे कृतो मन्त्र इति मूर्ध्नि पदाऽहनत् ॥ ७६॥",
            "a": "28",
            "p": 1
        },
        {
            "i": "28177",
            "n": 77,
            "s": "पुनःपुनश्च तद् वीक्ष्य चुक्रोध मुसलायुधः ।\nचुक्रोश नैव धर्मोऽयमित्यसावूर्ध्वबाहुकः ॥ ७७॥",
            "a": "28",
            "p": 1
        },
        {
            "i": "28178",
            "n": 78,
            "s": "पुनः क्रोधाभिताम्राक्ष आदाय मुसलं हलम् ।\nअभिदुद्राव भीमं तं न चचाल वृकोदरः ॥ ७८॥",
            "a": "28",
            "p": 1
        },
        {
            "i": "28179",
            "n": 79,
            "s": "अभये संस्थिते भीमे रामं जग्राह केशवः ।\nआह धर्मेण निहतो भीमेनायं सुयोधनः ॥ ७९॥",
            "a": "28",
            "p": 1
        },
        {
            "i": "28180",
            "n": 80,
            "s": "न मण्डलेऽभिसारे वा नापसारे च नाभितः ।\nअधो हन्याद् वञ्चयन्तमधो हत्वा न दुष्यति ॥ ८०॥",
            "a": "28",
            "p": 1
        },
        {
            "i": "28181",
            "n": 81,
            "s": "कृता प्रतिज्ञा च वृकोदरेण भेत्स्ये तवोरू इति युक्तिपूर्वम् ।\nसंश्रावयानेन तदेष धर्मतो जघान दुर्योधनमग्र्यकर्मा ॥ ८१॥",
            "a": "28",
            "p": 1
        },
        {
            "i": "28182",
            "n": 82,
            "s": "वासुदेववचः श्रुत्वा धर्मच्छलमिति ब्रुवन् ।\nरौहिणेयो जगामाऽशु स्वपुरीमेव सानुगः ॥ ८२॥",
            "a": "28",
            "p": 1
        },
        {
            "i": "28183",
            "n": 83,
            "s": "तस्मिन् गते वासुदेवं समपृच्छद् युधिष्ठिरः ।\nधर्मोऽयमथवाऽधर्म इति तं प्राह केशवः ॥ ८३॥",
            "a": "28",
            "p": 1
        },
        {
            "i": "28184",
            "n": 84,
            "s": "न साक्षाद् धर्मतो वध्या ये तु पापतमा नराः ।\nदेवैर्हि वञ्चयित्वैव हताः पूर्वं सुरारयः ।\nअतोऽयमप्यधर्मेण हतो नात्रास्ति दूषणम् ॥ ८४॥",
            "a": "28",
            "p": 1
        },
        {
            "i": "28185",
            "n": 85,
            "s": "भीष्मद्रोणौ च कर्णश्च यदैवोपधिना हताः ।\nको नु दुर्योधने पापे हते दोषः कथञ्चन ॥ ८५॥",
            "a": "28",
            "p": 1
        },
        {
            "i": "28186",
            "n": 86,
            "s": "प्रतिज्ञापालनायापि विभेदोरू वृकोदरः ।\nधर्मतश्च प्रतिज्ञेयं कृता तेनानुरूपतः ॥ ८६॥",
            "a": "28",
            "p": 1
        },
        {
            "i": "28187",
            "n": 87,
            "s": "लोकतोऽपि न धर्मस्य हानिरत्र कथञ्चन ।\nये भीमस्याप्रभावज्ञा आपद्धर्मं च मन्वते ॥ ८७॥",
            "a": "28",
            "p": 1
        },
        {
            "i": "28188",
            "n": 88,
            "s": "अवध्यत्वे शिववराद् गदाशिक्षाबलादपि ।\nजरासन्धोपमो यस्माद् धार्तराष्ट्रः सुविश्रुतः ॥ ८८॥",
            "a": "28",
            "p": 1
        },
        {
            "i": "28189",
            "n": 89,
            "s": "तस्मात् सद्धर्म एवायं भीमचीर्ण इति ब्रुवन् ।\nअपि संशयिनं चक्रे धर्मराजं जगत्पतिः ॥ ८९॥",
            "a": "28",
            "p": 1
        },
        {
            "i": "28190",
            "n": 90,
            "s": "भूभारक्षतिजो धर्मो मच्छुश्रूषात्मकस्तु यः ।\nभीमस्यैव भवेत् सम्यगिति बुद्ध्या परः प्रभुः ॥ ९०॥",
            "a": "28",
            "p": 1
        },
        {
            "i": "28191",
            "n": 91,
            "s": "स्वेनैव बलभद्राय जनाय च पुनःपुनः ।\nश्रुत्वाऽप्युक्तं न तत्याज संशयं धर्मजो यतः ।\nततोऽप्यसंशयं कृष्णो न चकार युधिष्ठिरम् ॥ ९१॥",
            "a": "28",
            "p": 1
        },
        {
            "i": "28192",
            "n": 92,
            "s": "मुख्यं धर्मं हि भगवान् बलायाऽह जनाय च ।\nधर्मेणैव हतो राजा धार्तराष्ट्रः सुयोधनः ।\nइति यद् वक्ष्यति पुनर्निश्चयार्थेऽर्जुनाय च ॥ ९२॥",
            "a": "28",
            "p": 1
        },
        {
            "i": "28193",
            "n": 93,
            "s": "पुनःपुनर्धर्मत एव भीमो जघान राजानमिति ब्रुवन्तम् ।\nजगाद कृष्णं स्फुरिताधरोष्ठः क्रोधात् सुपापो धृतराष्ट्रसूनुः ।\nत्वयैव पापे निहिता हि पार्थाः पापाधिकस्त्वं हि सदैक एव ॥ ९३॥",
            "a": "28",
            "p": 1
        },
        {
            "i": "28194",
            "n": 94,
            "s": "इत्यूचिवांसं प्रजगाद कृष्णो न त्वत्समः पापतमः कदाचित् ।\nभीष्मादिहत्याऽपि तवैव पापं यदन्वयुस्त्वामतिपापनिश्चयम् ।\nपापं च पापानुगतं च हत्वा कथञ्चनाप्यस्ति नचैव पापम् ॥ ९४॥",
            "a": "28",
            "p": 1
        },
        {
            "i": "28195",
            "n": 95,
            "s": "न पाण्डवेष्वस्ति ततो हि किञ्चित् पापं प्रयत्नाच्च निसर्गतोऽपि ।\nगुणाधिकास्ते मदपाश्रयाच्च को नाम तेष्वण्वपि पापमाह ॥ ९५॥",
            "a": "28",
            "p": 1
        },
        {
            "i": "28196",
            "n": 96,
            "s": "निसर्गतः पापतमस्त्वमन्यान् धर्मस्थितान् पापपथे निधाय ।\nस्वयं च पापे निरतः सदैव पापात् सुपापां गतिमेव यासि ॥ ९६॥",
            "a": "28",
            "p": 1
        },
        {
            "i": "28197",
            "n": 97,
            "s": "इति ब्रुवन्तं पुनराह कृष्णं दुर्योधनः पापकृतां प्रधानः ।\nस्वन्तोत्तमो नाम क एव मत्तः को नाम दोषोऽस्ति मया कृतोऽत्र ॥ ९७॥",
            "a": "28",
            "p": 1
        },
        {
            "i": "28198",
            "n": 98,
            "s": "इष्टं च यज्ञैश्चरितं च पूर्तैः पदं रिपूणां निहितं हि मूर्ध्नि ।\nमृत्युश्च सङ्ग्रामशिरस्यवाप्तो रणोन्मुखेनैव मया किमन्यत् ॥ ९८॥",
            "a": "28",
            "p": 1
        },
        {
            "i": "28199",
            "n": 99,
            "s": "इष्टा भोगा मया भुक्ताः प्राप्ता च परमा गतिः ।\nदुःखिनो दुःखमाप्स्यन्ति पार्थास्ते कूटयोधिनः ॥ ९९॥",
            "a": "28",
            "p": 1
        },
        {
            "i": "281100",
            "n": 100,
            "s": "चन्द्रसूर्यनिभैः शूरैर्धार्मिकैः सद्भिरुज्झिता ।\nकेवला रत्नहीनेयं पाण्डवैर्भुज्यतां मही ॥ १००॥",
            "a": "28",
            "p": 1
        },
        {
            "i": "281101",
            "n": 101,
            "s": "इत्युक्तवत्येव नृपे सुरेशैः प्रसूनवृष्टिर्विहिता पपात ।\nतामेव बुद्धिं धृतराष्ट्रसूनोः कृत्वा दृढां पातयितुं तमोऽन्धे ॥ १०१॥",
            "a": "28",
            "p": 1
        },
        {
            "i": "281102",
            "n": 102,
            "s": "सम्भावयत आत्मानं वासुदेवं विनिन्दतः ।\nतत्परांश्च कथं न स्यात् तमोऽन्ते च विशेषतः ॥ १०२॥",
            "a": "28",
            "p": 1
        },
        {
            "i": "281103",
            "n": 103,
            "s": "यदैकैकमलं तत्र दुःखाधिक्यं समुच्चयात् ।\nइति तत् कारयित्वेश आह मोघं तवाखिलम् ॥ १०३॥",
            "a": "28",
            "p": 1
        },
        {
            "i": "281104",
            "n": 104,
            "s": "नृशंसस्य कृतघ्नस्य गुणवद्द्वेषिणः सदा ।\nयदि धर्मफलं ध्वान्तं सूर्यवत् स्यात् प्रकाशकम् ॥ १०४॥",
            "a": "28",
            "p": 1
        },
        {
            "i": "281105",
            "n": 105,
            "s": "वदन् पुनःपुनरिदं धर्मतो हत इत्यपि ।\nख्यापयामास भगवान् जने निजजनेष्टदः ॥ १०५॥",
            "a": "28",
            "p": 1
        },
        {
            "i": "281106",
            "n": 106,
            "s": "प्रख्यापिते वासुदेवेन धर्मे सतां सर्वेषां हृद्यमासीत् समस्तम् ।\nहतं च धर्मेण नृपं व्यजानन् पापोऽयमित्येव च निश्चितार्थाः ॥ १०६॥",
            "a": "28",
            "p": 1
        },
        {
            "i": "281107",
            "n": 107,
            "s": "युधिष्ठिरोऽपायदर्शी सदैव ससंशयोऽभूत् सुमनोऽभिवृष्ट्या ।\nस्नेहाद् द्रौणिः सञ्जयो रौहिणेयो दौर्योधनात् पापमित्येव चोचुः ॥ १०७॥",
            "a": "28",
            "p": 1
        },
        {
            "i": "281108",
            "n": 108,
            "s": "ततः कृष्णः पाण्डुपाञ्चालकैस्तैर्भृशं नदद्भिर्हृषितैः समेतः ।\nययौ विरिञ्चेशसुरेन्द्रमुख्यैः सम्पूजितस्तैश्च रणाङ्गणात् स्मयन् ॥ १०८॥",
            "a": "28",
            "p": 1
        },
        {
            "i": "281109",
            "n": 109,
            "s": "ततः श्रुत्वा सञ्जयाद् दुःखतप्तं सम्बोधयिष्यन् पितरं युयुत्सुः ।\nकृष्णस्य राज्ञश्च मतेन यातो जगाम चान्वेव जनार्दनश्च ॥ १०९॥",
            "a": "28",
            "p": 1
        },
        {
            "i": "281110",
            "n": 110,
            "s": "धर्मयुक्तैश्च तत्त्वार्थैर्लोकवृत्तानुदर्शकैः ।\nवाक्यै राजानमाश्वास्य प्रायात् पार्थान् पुनर्हरिः ॥ ११०॥",
            "a": "28",
            "p": 1
        },
        {
            "i": "281111",
            "n": 111,
            "s": "कालानुसारतो दैवांश्चोपसंहर्तुमच्युतः ।\nययौ सपार्थशैनेयः कुरूणां शिबिरं निशि ॥ १११॥",
            "a": "28",
            "p": 1
        },
        {
            "i": "281112",
            "n": 112,
            "s": "तदैव हार्दिक्यकृपान्वितोऽयात् सुयोधनं द्रौणिरमुं शयानम् ।\nप्रभग्नसक्थिं च सृगालभूतैः सम्भक्ष्यमाणं ददृशे श्वसन्तम् ॥ ११२॥",
            "a": "28",
            "p": 1
        },
        {
            "i": "281113",
            "n": 113,
            "s": "स दुःखशोकाभिहतो विनिन्द्य पार्थान् मया भूप किमत्र कार्यम् ।\nइत्याह निष्पाण्डवतां कुरुष्वेत्यमुं व्यधात् पांस्वभिषेकिणं नृपः ॥ ११३॥",
            "a": "28",
            "p": 1
        },
        {
            "i": "281114",
            "n": 114,
            "s": "उच्छिद्य सन्ततिं पाण्डोः कृत्वा स्वक्षेत्रसन्ततिम् ।\nतया भूरक्षणहृदा सोऽभिषिक्तस्तथेत्यगात् ॥ ११४॥",
            "a": "28",
            "p": 1
        },
        {
            "i": "281115",
            "n": 115,
            "s": "स कृष्णभीमपार्थानां भयादेव पुनर्वनम् ।\nकृपसात्वतसंयुक्तो विवेश गहनं रथी ॥ ११५॥",
            "a": "28",
            "p": 1
        },
        {
            "i": "281116",
            "n": 116,
            "s": "तस्य चिन्तयतो द्रोणवधं दुर्योधनस्य च ।\nनाऽगान्निद्रा निशीथे च ध्वाक्षान् न्यग्रोधवासिनः ॥ ११६॥",
            "a": "28",
            "p": 1
        },
        {
            "i": "281117",
            "n": 117,
            "s": "हतान् सुबहुसाहस्रानेकेनातिबलेन तु ।\nकौशिकेन निरीक्ष्यैव प्राह तौ कृपसात्वतौ ॥ ११७॥",
            "a": "28",
            "p": 1
        },
        {
            "i": "281118",
            "n": 118,
            "s": "निदर्शनेन ह्येनेन प्रेरितः परमात्मना ।\nयामि पाण्डुसुतान् हन्तुमित्युक्त्वाऽऽरुरुहे रथम् ॥ ११८॥",
            "a": "28",
            "p": 1
        },
        {
            "i": "281119",
            "n": 119,
            "s": "निवारितोऽपि ताभ्यां स प्राद्रवच्छिबिरं प्रति ।\nअनुजग्मतुस्तावपि तं शिबिरद्वारि चैक्षत ॥ ११९॥",
            "a": "28",
            "p": 1
        },
        {
            "i": "281120",
            "n": 120,
            "s": "उग्ररूपधरं रुद्रं स्वकीयां तन्वमेव सः ।\nपरीतं वासुदेवं च बहुकोटिस्वरूपिणा ॥ १२०॥",
            "a": "28",
            "p": 1
        },
        {
            "i": "281121",
            "n": 121,
            "s": "दृष्ट्वैव वासुदेवं तमत्रसद् गौतमीसुतः ।\nवासुदेवाज्ञयैवात्र स्वात्मनाऽपि सदाशिवः ॥ १२१॥",
            "a": "28",
            "p": 1
        },
        {
            "i": "281122",
            "n": 122,
            "s": "अयुद्ध्यदग्रसच्चाऽशु द्रौणेः सर्वायुधान्यपि ।\nअचिन्त्या हरिशक्तिर्यद् दृश्यन्ते त्महनोऽपि हि ॥ १२२॥",
            "a": "28",
            "p": 1
        },
        {
            "i": "281123",
            "n": 123,
            "s": "अतस्तया प्रेरितेन स्वात्मनैवाखिलेष्वपि ।\nआयुधेषु निगीर्णेषु द्रौणिर्यज्ञं तु मानसम् ।\nचक्रेऽऽत्मानं पशुं कृत्वा स्वात्मस्थायैव विष्णवे ॥ १२३॥",
            "a": "28",
            "p": 1
        },
        {
            "i": "281124",
            "n": 124,
            "s": "यज्ञतुष्टेन हरिणा प्रेरितः शङ्करः स्वयम् ।\nआत्मने द्रोणपुत्राय ददौ सर्वायुधानि च ॥ १२४॥",
            "a": "28",
            "p": 1
        },
        {
            "i": "281125",
            "n": 125,
            "s": "उवाच चाहमादिष्टो विष्णुना प्रभविष्णुना ।\nअरक्षं पार्थशिबिरमियन्तं कालमेव तु ॥ १२५॥",
            "a": "28",
            "p": 1
        },
        {
            "i": "281126",
            "n": 126,
            "s": "तदिच्छयैव निर्दिष्टो दास्ये मार्गं तवाद्य च ।\nआयुधानि च सर्वाणि हन्तुं सर्वानिमान् जनान् ॥ १२६॥",
            "a": "28",
            "p": 1
        },
        {
            "i": "281127",
            "n": 127,
            "s": "इत्युदीर्य प्रदायाऽशु सर्वा हेतीर्वृषध्वजः ।\nतत्रैवान्तर्दधे सोऽपि प्रोवाच कृपसात्वतौ ॥ १२७॥",
            "a": "28",
            "p": 1
        },
        {
            "i": "281128",
            "n": 128,
            "s": "ये निर्यास्यन्ति शिबिराज्जहितं तांस्तु सर्वशः ।\nइत्युक्त्वा प्रविवेशान्तर्धन्वी खड्गी कृतान्तवत् ॥ १२८॥",
            "a": "28",
            "p": 1
        },
        {
            "i": "281129",
            "n": 129,
            "s": "पारावताश्वं स तदा शयानमुपेत्य पद्भ्यां समताडयच्च ।\nवक्षस्यसाववदद् वीतनिद्रो जाने भवन्तं हि गुरोस्तनूजम् ॥ १२९॥",
            "a": "28",
            "p": 1
        },
        {
            "i": "281130",
            "n": 130,
            "s": "समुत्थितं मां जहि शस्त्रपाणिं शस्त्रेण वीरोऽसि स वीरधर्मः ।\nलोकाश्च मे सन्त्वथ शस्त्रपूता इति ब्रुवाणं स रुषा जगाद ॥ १३०॥",
            "a": "28",
            "p": 1
        },
        {
            "i": "281131",
            "n": 131,
            "s": "न सन्ति हि ब्रह्महणां सुलोका विशेषतश्चैव गुरुद्रुहां पुनः ।\nन धर्मयुद्धेन वधार्हकाश्च ये त्वद्विधाः पापतमाः सुपाप ॥ १३१॥",
            "a": "28",
            "p": 1
        },
        {
            "i": "281132",
            "n": 132,
            "s": "अवश्यभाविनं मृत्युं धृष्टद्युम्नो विचिन्त्य तम् ।\nतूष्णीं बभूव स्वप्नेऽपि नित्यं पश्यति तां मृतिम् ॥ १३२॥",
            "a": "28",
            "p": 1
        },
        {
            "i": "281133",
            "n": 133,
            "s": "द्रौणिं च काळरात्रिं च द्रोणपातादनन्तरम् ।\nविशसन्तं कृषन्तीं च स्वप्नेऽपश्यद्धि पार्षतः ॥ १३३॥",
            "a": "28",
            "p": 1
        },
        {
            "i": "281134",
            "n": 134,
            "s": "समाक्षिपद् द्रोणसुतोऽस्य कण्ठे निबद्ध्य मौर्वीं धनुषोप्युरस्थः ।\nममन्थ कृच्छ्रेण विहाय देहं ययौ निजं स्थानमसौ च वह्निः ॥ १३४॥",
            "a": "28",
            "p": 1
        },
        {
            "i": "281135",
            "n": 135,
            "s": "ततः शिखण्डिनं हत्वा युधामन्यूत्तमोजसौ ।\nजनमेजयं च पाञ्चालीसुतानभिययौ ज्वलन् ॥ १३५॥",
            "a": "28",
            "p": 1
        },
        {
            "i": "281136",
            "n": 136,
            "s": "तैरुत्थितैरस्यमानः शरैः खड्गेन जघ्निवान् ।\nसर्वान् सव्यापसव्येन तथाऽन्यान् पाण्डवात्मजान् ।\nऋत एकं भैमसेनिं काशिराजात्मजात्मजम् ॥ १३६॥",
            "a": "28",
            "p": 1
        },
        {
            "i": "281137",
            "n": 137,
            "s": "तं तदाऽन्तर्हितः शर्वः कैलासमनयत् क्षणात् ।\nस शर्वत्रातनामाऽऽसीदतस्तत्रैव सोऽवसत् ॥ १३७॥",
            "a": "28",
            "p": 1
        },
        {
            "i": "281138",
            "n": 138,
            "s": "पुराऽर्थितः स्वदौहित्रस्यामरत्वाय शङ्करः ।\nकाशिराजेन तेनासौ जुगोपैनं कृपायुतः ॥ १३८॥",
            "a": "28",
            "p": 1
        },
        {
            "i": "281139",
            "n": 139,
            "s": "वासुदेवमतं ज्ञात्वा साम्राज्याय परीक्षितः ।\nवारयामास भूलोकं नैव याहीत्यमुं शिवः ॥ १३९॥",
            "a": "28",
            "p": 1
        },
        {
            "i": "281140",
            "n": 140,
            "s": "सामान्यतोऽपाण्डवाय द्रौणिनाऽप्यभिसन्धितम् ।\nतद्रूपेणैव रुद्रेण विनैनमिति चिन्तितम् ॥ १४०॥",
            "a": "28",
            "p": 1
        },
        {
            "i": "281141",
            "n": 141,
            "s": "अस्त्रं ब्रह्मशिरश्चैनं न जघानैक्यतस्तयोः ।\nचेकितानादिकांश्चैव जघानान्यान् स सर्वशः ॥ १४१॥",
            "a": "28",
            "p": 1
        },
        {
            "i": "281142",
            "n": 142,
            "s": "स चेदिपाञ्चालकरूशकाशीनन्यांश्च सर्वान् विनिहत्य वीरः ।\nशिशून् स्त्रियश्चैव निहन्तुमुग्रः प्राज्वालयत् तच्छिबिरं समन्तात् ॥ १४२॥",
            "a": "28",
            "p": 1
        },
        {
            "i": "281143",
            "n": 143,
            "s": "जीजीविषूंस्तत्र पलायमानान् द्वारि स्थितौ गौतमः सात्वतश्च ।\nनिजघ्नतुः सर्वतः पार्षतस्य सूतस्त्वेकः शेषितो दैवयोगात् ॥ १४३॥",
            "a": "28",
            "p": 1
        },
        {
            "i": "281144",
            "n": 144,
            "s": "खड्गेन प्रहृतं दृष्ट्वा हार्दिक्येन पपात ह ।\nभूमौ प्रागेव संस्पर्शान्न ज्ञातस्तमसाऽमुना ।\nअन्यासक्ते समुत्थाय प्राद्रवद् यत्र पार्षती ॥ १४४॥",
            "a": "28",
            "p": 1
        },
        {
            "i": "281145",
            "n": 145,
            "s": "तस्या अकथयत् सर्वं सा भीमायाऽह दुःखिता ।\nप्राद्रवद् रथमारुह्य स धन्वी गौतमीसुतम् ॥ १४५॥",
            "a": "28",
            "p": 1
        },
        {
            "i": "281146",
            "n": 146,
            "s": "तदन्तरे द्रौणिरपि प्रयातः कृष्णासुतानां मुदितः शिरांसि ।\nआदाय हार्दिक्यकृपानुयातो दुर्योधनं सन्निकृष्टप्रयाणम् ॥ १४६॥",
            "a": "28",
            "p": 1
        },
        {
            "i": "281147",
            "n": 147,
            "s": "दृष्ट्वा तदुक्तं च निशम्य पापस्तुष्टोऽत्यजत् साध्विति देहमाशु ।\nभीमार्जुनाभ्यामथ केशवाच्च भीताः पृथग् द्रौणिमुखाः प्रयाताः ॥ १४७॥",
            "a": "28",
            "p": 1
        },
        {
            "i": "281148",
            "n": 148,
            "s": "तत्रैकलं द्रोणसुतं रथेन यान्तं रथी मारुतिरन्वधावत् ।\nतमाद्रवन्तं प्रसमीक्ष्य भीतः पराद्रवद् द्रौणिरतिद्रुताश्वैः ॥ १४८॥",
            "a": "28",
            "p": 1
        },
        {
            "i": "281149",
            "n": 149,
            "s": "आद्रवन्तं पुनर्दृष्ट्वा भीमं द्रोणात्मजो रुषा ।\nआवृत्य युद्ध्यन् विजितोऽस्त्रं ब्रह्मशिर आददे ॥ १४९॥",
            "a": "28",
            "p": 1
        },
        {
            "i": "281150",
            "n": 150,
            "s": "एतस्मिन्नन्तरे कृष्णो धर्मजेनार्जुनेन च ।\nतत्राऽगमत् तदस्त्रं च भीमं चाव्यर्थतां नयन् ।\nअवध्यो भीमसेनस्तदस्त्रं चामोघमेव यत् ॥ १५०॥",
            "a": "28",
            "p": 1
        },
        {
            "i": "281151",
            "n": 151,
            "s": "विष्णुनैवोभयं यस्मात् क्लृप्तं भीमोऽस्त्रमेव तत् ।\nगायत्री तत्र मन्त्रो यद् ब्रह्मा तद्ध्यानदेवता ।\nध्येयो नारायणो देवो जगत्प्रसविता स्वयम् ॥ १५१॥",
            "a": "28",
            "p": 1
        },
        {
            "i": "281152",
            "n": 152,
            "s": "ऊचे च पार्थयोः कृष्णो यत् कृतं द्रौणिना पुरा ।\nस्वायुधानां याचनं चाप्यशक्तेन तदुद्धृतौ ॥ १५२॥",
            "a": "28",
            "p": 1
        },
        {
            "i": "281153",
            "n": 153,
            "s": "पृष्टेनोक्तं त्वया हीनां कृत्वा दुर्योधनाय गाम् ।\nदातुं त्वदायुधं मेऽद्येत्येवमुक्ते त्मनोदितम् ।\nमैवं कार्षीः पुनरिति द्ध्यायताऽब्धेस्तटे स्वमु ॥ १५३॥",
            "a": "28",
            "p": 1
        },
        {
            "i": "281154",
            "n": 154,
            "s": "तदस्त्रं प्रज्वलद् दृष्ट्वाऽपाण्डवत्वविधित्सया ।\nधरायां द्रौणिना मुक्तं कृष्णेन प्रेरितोऽर्जुनः ॥ १५४॥",
            "a": "28",
            "p": 1
        },
        {
            "i": "281155",
            "n": 155,
            "s": "स्वस्त्यस्तु द्रोणपुत्राय भूतेभ्यो मह्यमेव च ।\nइति ब्रुवंस्तदेवास्त्रमस्त्रशान्त्यै व्यसर्जयत् ॥ १५५॥",
            "a": "28",
            "p": 1
        },
        {
            "i": "281156",
            "n": 156,
            "s": "अनस्त्रज्ञेषु मुक्तं तद्धन्यादस्त्रमुचं यतः ।\nगुरुभक्त्या ततो द्रौणेः स्वस्त्यस्त्वित्याह वासविः ॥ १५६॥",
            "a": "28",
            "p": 1
        },
        {
            "i": "281157",
            "n": 157,
            "s": "तदाऽस्त्रयोस्तु संयोगे भूतानां संहृतिर्भवेत् ।\nभूतानां स्वस्तिरप्यत्र काङ्क्षिता करुणात्मना ॥ १५७॥",
            "a": "28",
            "p": 1
        },
        {
            "i": "281158",
            "n": 158,
            "s": "तथाऽप्यस्त्रद्वयं युक्तं भूतानां नाशकृद् ध्रुवम् ।\nतस्मान्निवारयन् योगं तयोर्मध्येऽभवत् क्षणात् ।\nनिस्सीमशक्तिः परमः कृष्णः सत्यवतीसुतः ॥ १५८॥",
            "a": "28",
            "p": 1
        },
        {
            "i": "281159",
            "n": 159,
            "s": "संस्थाप्यास्त्रद्वयं दूरे तावाह पुरुषोत्तमः ।\nसन्ति ह्यस्त्रविदः पूर्वं प्रायश्चैतन्न तैः कृतम् ।\nलोकोपद्रवकृत् कर्म सन्तः कुर्युः कथं क्वचित् ॥ १५९॥",
            "a": "28",
            "p": 1
        },
        {
            "i": "281160",
            "n": 160,
            "s": "इत्युक्ते फल्गुनः प्राह मया मुक्तं महापदि ।\nशान्त्यर्थमेव च विभो क्षन्तव्यं भवता ततः ॥ १६०॥",
            "a": "28",
            "p": 1
        },
        {
            "i": "281161",
            "n": 161,
            "s": "द्रौणिरप्येवमेवाऽह तौ वेदपतिरब्रवीत् ।\nनिवर्त्यतामस्त्रमिति शक्रसूनुस्तथाऽकरोत् ।\nनिवर्तनाप्रभुं द्रौणिं वासुदेवोऽभ्यभाषत ॥ १६१॥",
            "a": "28",
            "p": 1
        },
        {
            "i": "281162",
            "n": 162,
            "s": "क्षत्रतेजा ब्रह्मचारी कौमारादपि पाण्डवः ।\nनिवर्तने ततः शक्तो नायं द्रोणात्मजोऽपि सन् ।\nअब्रह्मचर्यादित्युक्ते व्यासो द्रौणिमभाषत ॥ १६२॥",
            "a": "28",
            "p": 1
        },
        {
            "i": "281163",
            "n": 163,
            "s": "निवर्तनासमर्थस्त्वं देहि नैसर्गिकं मणिम् ।\nजितः प्रागेव भीमेन भीमायैव महाप्रभम् ।\nअपि केवलया वाचा पार्थेभ्योऽस्त्रं निवर्तय ॥ १६३॥",
            "a": "28",
            "p": 1
        },
        {
            "i": "281164",
            "n": 164,
            "s": "इत्युक्तो मूर्धजं रत्नं जरामरणनाशनम् ।\nक्षुत्तृट्श्रमापहं दिव्यगन्धं ध्वान्तहरं शुभम् ॥ १६४॥",
            "a": "28",
            "p": 1
        },
        {
            "i": "281165",
            "n": 165,
            "s": "उत्कृत्य भीमाय ददौ मुक्ताः पञ्चैव पाण्डवाः ।\nअस्त्रादिति ततो वेदभर्ता वासविमब्रवीत् ॥ १६५॥",
            "a": "28",
            "p": 1
        },
        {
            "i": "281166",
            "n": 166,
            "s": "तात मुक्तं द्रौणिनाऽपि त्वमेवास्त्रं निवर्तय ।\nइत्युक्तस्तं प्रणम्याऽशु सञ्जहारार्जुनोऽपि तत् ॥ १६६॥",
            "a": "28",
            "p": 1
        },
        {
            "i": "281167",
            "n": 167,
            "s": "यादवेशोऽथ गौतम्याः सुतमाहैकसन्ततेः ।\nवाचा निवर्तयास्त्रं ते इत्युक्तो द्रौणिरब्रवीत् ॥ १६७॥",
            "a": "28",
            "p": 1
        },
        {
            "i": "281168",
            "n": 168,
            "s": "पक्षपातादिच्छसि त्वं भागिनेयस्य सन्ततिम् ।\nतत्रैव पातयाम्यस्त्रमुत्तरागर्भकृन्तने ॥ १६८॥",
            "a": "28",
            "p": 1
        },
        {
            "i": "281169",
            "n": 169,
            "s": "वासुदेवः पुनः प्राह यदि हन्तव्य एव ते ।\nगर्भस्तथाऽपि नैवास्त्रं पातयास्मिन् कथञ्चन ॥ १६९॥",
            "a": "28",
            "p": 1
        },
        {
            "i": "281170",
            "n": 170,
            "s": "अभिमन्योर्मृतस्यैव देहे पातय मानद ।\nएवं त्वदस्त्रनिहतं गर्भमुज्जीवयाम्यहम् ॥ १७०॥",
            "a": "28",
            "p": 1
        },
        {
            "i": "281171",
            "n": 171,
            "s": "पातये गर्भ एवाहमित्यूचे गौतमीसुतः ।\nअथाऽह वासुदेवस्तमीषत्क्रुद्ध इव प्रभुः ॥ १७१॥",
            "a": "28",
            "p": 1
        },
        {
            "i": "281172",
            "n": 172,
            "s": "दुर्मते पश्य मे वीर्यं यत् ते शक्यं कुरुष्व तत् ।\nउज्जीवयाम्यहं गर्भं यततः शक्तितोऽपि ते ॥ १७२॥",
            "a": "28",
            "p": 1
        },
        {
            "i": "281173",
            "n": 173,
            "s": "सन्ततिर्वर्षसाहस्रं पाण्डवानां भवेद् भुवि ।\nमत्पालितां न कश्चित् तां तावद्धन्तुं क्षमः क्वचित् ॥ १७३॥",
            "a": "28",
            "p": 1
        },
        {
            "i": "281174",
            "n": 174,
            "s": "जानामि ते मतिं दुष्टां जिघांसोः पार्थसन्ततिम् ।\nचिकीर्षोर्धार्तराष्ट्रस्य तन्तुं भूयः सुदुष्करम् ॥ १७४॥",
            "a": "28",
            "p": 1
        },
        {
            "i": "281175",
            "n": 175,
            "s": "मदाज्ञया सा विफला भवित्री वाञ्छा मुमुक्षा विमुखस्य विष्णोः ।\nयथैव तेनैव नराधिरूढो गम्यस्तव स्यान्नच भूमिभागः ॥ १७५॥",
            "a": "28",
            "p": 1
        },
        {
            "i": "281176",
            "n": 176,
            "s": "दुर्गन्धयुक्तो व्रणसञ्चिताङ्गः सदा चरः स्या विपिनेषु मन्द ।\nयावद् भुवि स्यादिह पार्थतन्तुर्व्यासोऽपि तं प्राह तथेति देवः ॥ १७६॥",
            "a": "28",
            "p": 1
        },
        {
            "i": "281177",
            "n": 177,
            "s": "रूपद्वयेनापि हरेस्तथोक्तो जगाद काळीतनयं स कृष्णम् ।\nत्वया सह स्यान्मम सङ्गमो विभो यथेष्टतः स्यान्नच मेऽत्र विघ्नः ॥ १७७॥",
            "a": "28",
            "p": 1
        },
        {
            "i": "281178",
            "n": 178,
            "s": "इत्युक्त औंइति प्राह भगवान् बादरायणः ।\nतं प्रणम्य ययौ सोऽपि स्वप्नदृष्टमनुस्मरन् ॥ १७८॥",
            "a": "28",
            "p": 1
        },
        {
            "i": "281179",
            "n": 179,
            "s": "स्वप्ने हि द्रौपदेयानां वधो दृष्टो त्मना निशि ।\nअर्जुनेन प्रतिज्ञानं द्रौपद्यै स्ववधं प्रति ॥ १७९॥",
            "a": "28",
            "p": 1
        },
        {
            "i": "281180",
            "n": 180,
            "s": "निबध्याऽनयनं चैव तेनैव शिबिरं प्रति ।\nमुञ्चेति द्रौपदीवाक्यं नेति भीमवचस्तथा ।\nकृष्णवाक्यान्मणिं हृत्वा देशान्निर्यातनं तथा ॥ १८०॥",
            "a": "28",
            "p": 1
        },
        {
            "i": "281181",
            "n": 181,
            "s": "इत्यादि स्वप्नदृष्टं यत् प्रायः सत्यमभूदिति ।\nचिन्तयन् प्रययौ दावं द्रौणिः शस्त्रभृतां वरः ॥ १८१॥",
            "a": "28",
            "p": 1
        },
        {
            "i": "281182",
            "n": 182,
            "s": "स कृष्णोक्तमपि प्राप्य बादरायणशिष्यताम् ।\nप्राप्योत्तरद्वापरे च वेदान् संविभजिष्यति ॥ १८२॥",
            "a": "28",
            "p": 1
        },
        {
            "i": "281183",
            "n": 183,
            "s": "ततः सप्तर्षिर्भूत्वा पाराशर्यप्रसादतः ।\nएकीभावं स्वरूपेण यास्यत्यच्युतनिष्ठया ॥ १८३॥",
            "a": "28",
            "p": 1
        },
        {
            "i": "281184",
            "n": 184,
            "s": "कृपोऽथ पाण्डवान् प्राप्य गौरवात् पूजितश्च तैः ।\nअभूदाचार्य एवासौ राज्ञां तत्तन्तुभाविनाम् ॥ १८४॥",
            "a": "28",
            "p": 1
        },
        {
            "i": "281185",
            "n": 185,
            "s": "बादरायणशिष्यत्वं पुनः प्राप्य भजन्नमुम् ।\nसाकं स्वभागिनेयेन भाव्येको मुनिसप्तके ।\nकृतवर्मा द्वारवतीं ययौ कृष्णानुमोदितः ॥ १८५॥",
            "a": "28",
            "p": 1
        },
        {
            "i": "281186",
            "n": 186,
            "s": "कृष्णायै तं मणिं दत्वा भीमस्तां पर्यसान्त्वयत् ।\nविकोपा भीमवाक्येन राज्ञे सा च मणिं ददौ ॥ १८६॥",
            "a": "28",
            "p": 1
        },
        {
            "i": "281187",
            "n": 187,
            "s": "राजार्हे हि मणौ दत्ते मह्यं भीमेन लौकिकाः ।\nस्त्रीपक्षपातं राजा च शङ्केयुर्मारुतेरिति ॥ १८७॥",
            "a": "28",
            "p": 1
        },
        {
            "i": "281188",
            "n": 188,
            "s": "मणिं राज्ञे ददौ कृष्णा भर्तृप्रियहिते रता ।\nसोऽप्याबध्य मणिं मूर्ध्नि रेजे राजा गवामिव ॥ १८८॥",
            "a": "28",
            "p": 1
        },
        {
            "i": "281189",
            "n": 189,
            "s": "वेदेश्वरेणापि यदूत्तमेन कृष्णेन युक्तास्तत आशु पार्थाः ।\nययुः सभार्या निजराजधानीं हत्वैव सन्तोऽन्तररीन् स्वराज्यम् ॥ १८९॥",
            "a": "28",
            "p": 1
        },
        {
            "i": "281190",
            "n": 190,
            "s": "युधिष्ठिरस्यानु विचित्रवीर्यसुतस्य पादावभिवन्दमानम् ।\nआकृष्य भीमं परमेश्वरोऽयो मयाकृतिं धात् पुरतो नृपस्य ॥ १९०॥",
            "a": "28",
            "p": 1
        },
        {
            "i": "281191",
            "n": 191,
            "s": "भीमाकृतिं तां स सुयोधनेन कारापितामभ्यसने गदायाः ।\nआश्लिष्य चूर्णीकृतवानसृग् वमन् हा तात भीमेति वदन् पपात ॥ १९१॥",
            "a": "28",
            "p": 1
        },
        {
            "i": "281192",
            "n": 192,
            "s": "तमाह कृष्णो न हतोऽद्य भीमो नच त्वयाऽन्यैरपि शक्यतेऽसौ ।\nहन्तुं स्वबुद्धिः प्रथिता त्वयाऽद्य पापा हि ते बुद्धिरद्यापि राजन् ॥ १९२॥",
            "a": "28",
            "p": 1
        },
        {
            "i": "281193",
            "n": 193,
            "s": "स्वबुद्धिदोषादतिपापशीलपुत्राख्यपापानि विवर्द्धयित्वा ।\nनीतो वशं तैः फलमद्य भुञ्जन् न क्रोधितुं चार्हसि भीमसेने ॥ १९३॥",
            "a": "28",
            "p": 1
        },
        {
            "i": "281194",
            "n": 194,
            "s": "इत्युक्ते शान्तबुद्ध्यैव राज्ञाऽऽहूतो वृकोदरः ।\nअभ्यवन्दत तत्पादावनुजाद्याश्च तस्य ये ॥ १९४॥",
            "a": "28",
            "p": 1
        },
        {
            "i": "281195",
            "n": 195,
            "s": "वज्राच्च दृढदेहत्वादविकारे वृकोदरे ।\nन दोषो विवृतोऽस्य स्यादिति कृष्णेन वञ्चितः ।\nसर्वानाश्लिष्य च प्रेम्णा युयोज नृप आशिषः ॥ १९५॥",
            "a": "28",
            "p": 1
        },
        {
            "i": "281196",
            "n": 196,
            "s": "कुलनाशकरः पापः शापयोग्यस्तव ह्यहम् ।\nइत्युक्त्वैव प्रणमतो गान्धारी सुपदाङ्गुलीः ॥ १९६॥",
            "a": "28",
            "p": 1
        },
        {
            "i": "281197",
            "n": 197,
            "s": "ददर्श धर्मराजस्य पट्टान्तेन प्रकोपिता ।\nतस्याः क्रोधाग्निनिर्दग्धनखः स कुनखोऽभवत् ॥ १९७॥",
            "a": "28",
            "p": 1
        },
        {
            "i": "281198",
            "n": 198,
            "s": "वन्दमानं पुनर्भीममाह सा क्रोधविह्वला ।\nअधर्मतः कथं भीम सुतं मे त्वं निजघ्निवान् ॥ १९८॥",
            "a": "28",
            "p": 1
        },
        {
            "i": "281199",
            "n": 199,
            "s": "इत्युक्तोऽस्याः शमयितुं क्रोधमग्रे वृकोदरः ।\nप्राह न प्राणसन्देहे पापं स्यात् पापिनो वधे ॥ १९९॥",
            "a": "28",
            "p": 1
        },
        {
            "i": "281200",
            "n": 200,
            "s": "इत्युक्त्वा तां पुनः प्राह प्रतिज्ञाहानिमन्तरा ।\nन मेऽस्ति प्राणसन्देह इति जानन् वृकोदरः ॥ २००॥",
            "a": "28",
            "p": 1
        },
        {
            "i": "281201",
            "n": 201,
            "s": "यथाप्रतिज्ञं भ्रातृव्यान् रणे मम निजघ्नुषः ।\nक्वाधर्मः क्षत्रजातेस्तु तद्धानौ जीवितं नहि ॥ २०१॥",
            "a": "28",
            "p": 1
        },
        {
            "i": "281202",
            "n": 202,
            "s": "' पापा न शुद्धधर्मेण हन्तव्या' इति च श्रुतिः ।\n' अन्यवत् पापहननं पापयेत्याह' इति श्रुतिः ।\nअतोऽसुरान् नैकृतिकान् निकृत्या घ्नन्ति देवताः ॥ २०२॥",
            "a": "28",
            "p": 1
        },
        {
            "i": "281203",
            "n": 203,
            "s": "' निकृत्या निकृतिं हन्यान्निकृत्या नैव धार्मिकम्' ।\nइति श्रुतिर्हि परमा पठ्यते पैङ्गिभिः सदा ॥ २०३॥",
            "a": "28",
            "p": 1
        },
        {
            "i": "281204",
            "n": 204,
            "s": "इत्युक्ता तं पुनः प्राह कथं ते नरशोणितम् ।\nपीतं नरेणैव सता न पीतमिति सोऽब्रवीत् ॥ २०४॥",
            "a": "28",
            "p": 1
        },
        {
            "i": "281205",
            "n": 205,
            "s": "दन्तान्तरं न मे प्राप शोणितं तत् सुतस्य ते ।\nप्रतिज्ञापालनायापि प्रतिकर्तुं च तत् कृतम् ॥ २०५॥",
            "a": "28",
            "p": 1
        },
        {
            "i": "281206",
            "n": 206,
            "s": "भीषणाय च शत्रूणां पीतवच्च प्रदर्शितम् ।\nवेददृष्टश्च धर्मोऽयमतिपापजनं प्रति ॥ २०६॥",
            "a": "28",
            "p": 1
        },
        {
            "i": "281207",
            "n": 207,
            "s": "इत्युक्तोवाच नैवान्धद्वयस्यास्य वृकोदर ।\nघ्नता पुत्रशतं यष्टिमात्रं चोर्वरितं त्वया ॥ २०७॥",
            "a": "28",
            "p": 1
        },
        {
            "i": "281208",
            "n": 208,
            "s": "तामाह भीमः पापिष्ठा वधयोग्यापराधिनः ।\nसर्वे हता इति पुनः साऽऽह येनाकृतस्तव ।\nअपराधः स एकोऽपि किं नास्तीत्यवदत् स ताम् ॥ २०८॥",
            "a": "28",
            "p": 1
        },
        {
            "i": "281209",
            "n": 209,
            "s": "सर्वैः समेतैः कृष्णस्य बन्धनाय विनिश्चितम् ।\nअन्यानि च सुपापानि कृतान्यत्र पुराऽपिच ॥ २०९॥",
            "a": "28",
            "p": 1
        },
        {
            "i": "281210",
            "n": 210,
            "s": "वासुदेवं सभासंस्थं ब्रुवाणं धर्मसंहितम् ।\nपुनःपुनरवज्ञाय यान्तं दुर्योधनं बहिः ।\nसर्वेऽन्वगच्छन्नित्यादीन्यभिप्रेत्य वृकोदरः ॥ २१०॥",
            "a": "28",
            "p": 1
        },
        {
            "i": "281211",
            "n": 211,
            "s": "नैकोऽप्यनपराधी मे स्वयं ताननुशिक्षितुम् ।\nअसमर्था मयि क्रोधं किं करोषि निरर्थकम् ॥ २११॥",
            "a": "28",
            "p": 1
        },
        {
            "i": "281212",
            "n": 212,
            "s": "इत्युक्ता साऽभवत् तूष्णीं क्रमात् सर्वैश्च पाण्डवैः ।\nवन्दिता व्यासवाक्याच्च किञ्चिच्छान्ताऽथ साऽभवत् ॥ २१२॥",
            "a": "28",
            "p": 1
        },
        {
            "i": "281213",
            "n": 213,
            "s": "तस्या याश्च स्नुषाः सर्वास्ताभिः सह पुरस्कृताम् ।\nकृत्वा तं धृतराष्ट्रं च विदुरादींश्च सर्वशः ॥ २१३॥",
            "a": "28",
            "p": 1
        },
        {
            "i": "281214",
            "n": 214,
            "s": "पाण्डवाः प्रधनस्थानं सभार्याः पृथया सह ।\nकृष्णाभ्यां च ययुस्तत्र गान्धार्यास्तपसो बलम् ॥ २१४॥",
            "a": "28",
            "p": 1
        },
        {
            "i": "281215",
            "n": 215,
            "s": "जानन् पाण्डवरक्षार्थं चिकीर्षुस्तत्तपोव्ययम् ।\nवेदेश्वरो ददौ दिव्यं चक्षुः सत्यवतीसुतः ॥ २१५॥",
            "a": "28",
            "p": 1
        },
        {
            "i": "281216",
            "n": 216,
            "s": "तेन दृष्ट्वा प्रेतदेहान् सर्वांस्तत्र समाकुला ।\nशशाप यादवेशानं त्वयाऽस्मत्कुलनाशनम् ।\nयत् कृतं तत् तव कुलं गच्छत्वन्योन्यतः क्षयम् ॥ २१६॥",
            "a": "28",
            "p": 1
        },
        {
            "i": "281217",
            "n": 217,
            "s": "इत्युक्तो भगवान् कृष्णः स्वचिकीर्षितमेव तत् ।\nअस्त्वेवमित्याह विभुरीश्वरोऽप्यन्यथा कृतौ ॥ २१७॥",
            "a": "28",
            "p": 1
        },
        {
            "i": "281218",
            "n": 218,
            "s": "तेन तस्यास्तपो नष्टं हीना साऽतो हि भर्तृतः ।\nनाशयेद्धि सदा विष्णुः स्वयोग्यादधिकान् गुणान् ॥ २१८॥",
            "a": "28",
            "p": 1
        },
        {
            "i": "281219",
            "n": 219,
            "s": "तत आश्लिष्य भर्त्Qणां देहान् प्ररुदतीः स्त्रियः ।\nसर्वा दुर्योधनादीनां दर्शयामास केशवः ।\nकृष्णायै सा च तं देवमस्तुवत् पूर्णसद्गुणम् ॥ २१९॥",
            "a": "28",
            "p": 1
        },
        {
            "i": "281220",
            "n": 220,
            "s": "ततो देहान् प्रसिद्धानां पार्थाः समदहन् सताम् ।\nअन्येषां धृतराष्ट्रादीन् पुरस्कृत्यैव कांश्चन ।\nसूतैः पञ्चभिरेव स्वैः सरस्वत्यां प्रचिक्षिपुः ॥ २२०॥",
            "a": "28",
            "p": 1
        },
        {
            "i": "281221",
            "n": 221,
            "s": "स्नेहान्नृपो यमौ च स्वान् नाऽजौ तस्मिन् ह्ययोजयन् ।\nशवाः प्रायो बहुत्वेन तत्रतत्रैव संस्थिताः ॥ (MB TN_AD-28)२२१॥",
            "a": "28",
            "p": 1
        },
        {
            "i": "281222",
            "n": 222,
            "s": "ततो ददत्सु पानीयं गङ्गायां स्वजनस्य तु ।\nपृथा कर्णाय दत्तेति पार्थानाहाग्रजं च तम् ॥ २२२॥",
            "a": "28",
            "p": 1
        },
        {
            "i": "281223",
            "n": 223,
            "s": "ततो हाहेति विलपन् राजा परमदुःखितः ।\nशशाप सर्वनारीणां गुह्यं हृदि न तिष्ठतु ॥ २२३॥",
            "a": "28",
            "p": 1
        },
        {
            "i": "281224",
            "n": 224,
            "s": "हा मातस्तव धृत्यैव वयं सर्वे भृशं हताः ।\nज्येष्ठं पितृसमं हत्वा प्रतिपत्स्याम कां गतिम् ॥ २२४॥",
            "a": "28",
            "p": 1
        },
        {
            "i": "281225",
            "n": 225,
            "s": "एवं वदन्तं कौन्तेयं वासुदेवः सनारदः ।\nशमयामास सद्वाक्यैर्गुणान् कर्णस्य चाब्रवीत् ॥ २२५॥",
            "a": "28",
            "p": 1
        },
        {
            "i": "281226",
            "n": 226,
            "s": "ततस्ते प्रेतकार्याणि चक्रुः सर्वेऽपि सर्वशः ।\nसर्वेषामाधिराज्ये च स्थितोऽभूत् पाण्डवाग्रजः ॥ २२६॥",
            "a": "28",
            "p": 1
        },
        {
            "i": "29101",
            "n": 1,
            "s": "औं ॥ यदैव कृष्णौ सकलाधिराज्ये युधिष्ठिरं यौवराज्ये च भीमम् ।\nविप्रैर्युतावभिषिच्याऽशिषश्च युक्ता दत्वा हर्षयामासतुस्तौ ॥ १॥",
            "a": "29",
            "p": 1
        },
        {
            "i": "29102",
            "n": 2,
            "s": "तदैव चार्वाक इति प्रसिद्धं रक्षस्त्रिदण्डी यतिरेव भूत्वा ।\nयुधिष्ठिरं गर्हयामास विप्रास्त्वां गर्हयन्तीति सुपापशीलम् ॥ २॥",
            "a": "29",
            "p": 1
        },
        {
            "i": "29103",
            "n": 3,
            "s": "श्रुत्वैव तद् दुःखितमाशु धर्मजं दृष्ट्वा विप्राः शेपुरमुं भृशार्ताः ।\nअगर्हितं नित्यमस्माभिरेनं यतोऽवोचो गर्हितमद्य पाप ।\nभस्मीभवाऽश्वेव ततस्त्वितीरिते क्षणादभूत् पापतमः स भस्मसात् ॥ ३॥",
            "a": "29",
            "p": 1
        },
        {
            "i": "29104",
            "n": 4,
            "s": "भस्मीकृतेऽस्मिन् यतिवेषधारिणि युधिष्ठिरं दुःखितं वृष्णिसिंहः ।\nप्रोवाच नायं यतिरुग्रकर्मा सुयोधनस्यैव सखा सुपापः ॥ ४॥",
            "a": "29",
            "p": 1
        },
        {
            "i": "29105",
            "n": 5,
            "s": "रक्षोऽधमोऽयं निहतोऽद्य विप्रैस्तमा शुचः कृतकार्योऽसि राजन् ।\nइतीरितः शान्तमनाः स विप्रान् सन्तर्पयामास धनैश्च भक्त्या ॥ ५॥",
            "a": "29",
            "p": 1
        },
        {
            "i": "29106",
            "n": 6,
            "s": "असान्त्वयच्च बान्धवान् स पौरसंश्रितादिकान् ।\nददौ यथेष्टतो धनं ररक्ष चानु पुत्रवत् ॥ ६॥",
            "a": "29",
            "p": 1
        },
        {
            "i": "29107",
            "n": 7,
            "s": "स भीष्मद्रोणकर्णानां वधाद् दुर्योधनस्य च ।\nपापाशङ्की तप्यमानो राज्यत्यागे मनो दधे ॥ ७॥",
            "a": "29",
            "p": 1
        },
        {
            "i": "29108",
            "n": 8,
            "s": "सोऽनुजैः कृष्णया विप्रैरप्युक्तो धर्मशासनम् ।\nभीमं सम्प्रार्थयित्वैव न वेत्थ्सीत्याह फल्गुनम् ॥ ८॥",
            "a": "29",
            "p": 1
        },
        {
            "i": "29109",
            "n": 9,
            "s": "तस्मिन् क्रुद्धे नृपं प्राहुर्विप्रास्त्वत्तोऽपि तत्त्ववित् ।\nशक्रोऽर्जुन इति श्रुत्वाऽप्येतद्धर्मे ससंशयम् ॥ ९॥",
            "a": "29",
            "p": 1
        },
        {
            "i": "29110",
            "n": 10,
            "s": "मत्स्नेहादेव सर्वेऽपि धर्मोऽयमिति वादिनः ।\nइत्येवं शङ्कमानं तमूचतुर्विप्रयादवौ ।\nकृष्णो धर्मोऽयमित्येव शास्त्रयुक्त्या पुनःपुनः ॥ १०॥",
            "a": "29",
            "p": 1
        },
        {
            "i": "29111",
            "n": 11,
            "s": "नातिनिश्चितबुद्धिं तं तदाऽपि पुरुषोत्तमौ ।\nहतपक्षगतत्वेन तच्छङ्काया अगोचरः ।\nयतो भीष्मस्ततो याहि तमित्यूचतुरव्ययौ ॥ ११॥",
            "a": "29",
            "p": 1
        },
        {
            "i": "29112",
            "n": 12,
            "s": "स ताभ्यां भ्रातृभिश्चैव मुनिभिश्च समन्वितः ।\nभीष्मं ययौ लज्जितेऽस्मिन्स्तं भीष्मायाऽह केशवः ॥ १२॥",
            "a": "29",
            "p": 1
        },
        {
            "i": "29113",
            "n": 13,
            "s": "पृच्छेत्युक्तः स भीष्मेण पप्रच्छाखिलमञ्जसा ।\nतत्रोवाचाखिलान् धर्मान् कृष्णो भीष्मशरीरगः ॥ १३॥",
            "a": "29",
            "p": 1
        },
        {
            "i": "29114",
            "n": 14,
            "s": "भीष्मो ह्याह हरिं पार्था बोधनीयास्त्वयैव हि ।\nका शक्तिर्मम देवेश पार्थान् बोधयितुं प्रभो ॥ १४॥",
            "a": "29",
            "p": 1
        },
        {
            "i": "29115",
            "n": 15,
            "s": "इत्युक्तो भगवानाह त्वत्कीर्त्यै त्वयि संस्थितः ।\nप्रवक्ष्याम्यखिलान् धर्मान् सूक्ष्मं तत्त्वमपीति ह ॥ १५॥",
            "a": "29",
            "p": 1
        },
        {
            "i": "29116",
            "n": 16,
            "s": "राज्ञः प्रथमतो धर्मो भगवद्धर्मपालनम् ।\nतदर्थं कण्टकोद्धारो धर्मा भागवता अपि ।\nमनोवाक्कर्मभिर्विष्णोरच्छिद्रत्वेन चार्चनम् ॥ १६॥",
            "a": "29",
            "p": 1
        },
        {
            "i": "29117",
            "n": 17,
            "s": "पूर्णाशेषगुणो विष्णुः स्वतन्त्रश्चैक एव तु ।\nतद्वशं सर्वमन्यच्च सर्वदेति विनिश्चयः ॥ १७॥",
            "a": "29",
            "p": 1
        },
        {
            "i": "29118",
            "n": 18,
            "s": "देवताक्रमविज्ञानमपूजाऽन्यस्य वै हरेः ।\nपूजा भागवतत्वेन देवादीनां च सर्वशः ॥ १८॥",
            "a": "29",
            "p": 1
        },
        {
            "i": "29119",
            "n": 19,
            "s": "वृथा कर्माकृतिः क्वापि निराशीस्त्वं सदैव च ।\nविष्णोर्भागवतानां च प्रतीपस्याकृतिः सदा ।\nपरस्परविरोधे तु विशिष्टस्यानुकूलता ॥ १९॥",
            "a": "29",
            "p": 1
        },
        {
            "i": "29120",
            "n": 20,
            "s": "प्रियं विष्णोस्तदीयानामपि सर्वं समाचरेत् ।\nधर्ममप्यप्रियं तेषां नैव किञ्चित् समाचरेत् ॥ २०॥",
            "a": "29",
            "p": 1
        },
        {
            "i": "29121",
            "n": 21,
            "s": "साम्ये विरोधे च बहूननुवर्तेत वैष्णवान् ।\nएते साधारणा धर्मा ज्ञेया भागवता इति ॥ २१॥",
            "a": "29",
            "p": 1
        },
        {
            "i": "29122",
            "n": 22,
            "s": "तत्त्वविज्ञापनं धर्मो विप्रस्य तु विशेषतः ।\nशारीरदण्डसन्त्यागः पुत्रभार्यादिकानृते ।\nतत्रापि नाङ्गहानिः स्याद् वेदना वा चिरं नतु ॥ २२॥",
            "a": "29",
            "p": 1
        },
        {
            "i": "29123",
            "n": 23,
            "s": "नचार्थदण्डः कर्तव्यो विप्रवैश्यादिभिः क्वचित् ।\nशारीरदण्डविषये वैश्यादीनां च विप्रवत् ॥ २३॥",
            "a": "29",
            "p": 1
        },
        {
            "i": "29124",
            "n": 24,
            "s": "यथालब्धेन वर्तेत भिक्षया वा द्विजोत्तमः ।\nशिष्ययाज्योपलब्धैर्वा क्षत्रधर्मेण वाऽऽपदि ॥ २४॥",
            "a": "29",
            "p": 1
        },
        {
            "i": "29125",
            "n": 25,
            "s": "महापदि विशां धर्मैः क्षत्रियः सुरविप्रयोः ।\nअन्यत्र सर्ववित्तेन वर्तेतैतांश्च पालयन् ॥ २५॥",
            "a": "29",
            "p": 1
        },
        {
            "i": "29126",
            "n": 26,
            "s": "विरोधिनः क्षत्रियाच्च प्रसह्यैव हरेद् धनम् ।\nसामादिक्रमतो धर्मान् वर्तयेद् दण्डतोऽन्ततः ।\nअपलायी सदा युद्धे सतां कार्यमृते भवेत् ॥ २६॥",
            "a": "29",
            "p": 1
        },
        {
            "i": "29127",
            "n": 27,
            "s": "कृषिवाणिज्य गोरक्षा कुसीदं वैश्यजीवनम् ।\nपरिचर्यैव शूद्रस्य वृत्तिरन्ये स्वपूर्ववत् ।\nवर्तेयुर्ब्राह्मणाद्याश्च क्रमात् पूज्या हरिप्रियाः ॥ २७॥",
            "a": "29",
            "p": 1
        },
        {
            "i": "29128",
            "n": 28,
            "s": "हरिभक्तावनुच्चस्तु वर्णोच्चो नातिपूज्यते ।\nविना प्रणामं पूज्यस्तु वर्णहीनो हरिप्रियः ।\nआदरस्तत्र कर्तव्यो यत्र भक्तिर्हरेर्वरा ॥ २८॥",
            "a": "29",
            "p": 1
        },
        {
            "i": "29129",
            "n": 29,
            "s": "ज्ञापनं क्षत्रियाणां च धर्मो विप्राभ्यनुज्ञया ।\nतदभावे तु वैश्यानां शूद्रस्य परमापदि ॥ २९॥",
            "a": "29",
            "p": 1
        },
        {
            "i": "29130",
            "n": 30,
            "s": "' वर्णेष्वज्ञेष्ववर्णस्तु न ज्ञानी स्यात् कथञ्चन' ।\nइति श्रुतेरवर्णस्य ज्ञापनप्राप्तिरेव न ॥ ३०॥",
            "a": "29",
            "p": 1
        },
        {
            "i": "29131",
            "n": 31,
            "s": "ज्ञेयं सर्वत्रिवर्णस्थस्त्रीभिर्वेदान् विनाऽखिलम् ।\nस्वीयपुन्नियतिः स्त्रीणां स्वदारनियतिर्नृणाम् ॥ ३१॥",
            "a": "29",
            "p": 1
        },
        {
            "i": "29132",
            "n": 32,
            "s": "धर्मो गुणोत्तमानां तु स्मृत्यैवान्धं तमो व्रजेत् ।\nगुणसर्वस्वहानिः स्यादुत्तरोत्तरतोऽत्र च ॥ ३२॥",
            "a": "29",
            "p": 1
        },
        {
            "i": "29133",
            "n": 33,
            "s": "अधोऽधोऽधिकदोषः स्यात् स्त्रीणामन्यत्र मध्यतः ।\nवेदा अप्युत्तमस्त्रीभिः कृष्णाद्याभिरिवाखिलाः ॥ ३३॥",
            "a": "29",
            "p": 1
        },
        {
            "i": "29134",
            "n": 34,
            "s": "देव्यो मुनिस्त्रियश्चैव नरादिकुलजा अपि ।\nउत्तमा इति विज्ञेयास्तच्छूद्रैरप्यवैदिकम् ।\nज्ञेयमन्यैर्हरेर्नाम निजकर्तव्यमेव च ॥ ३४॥",
            "a": "29",
            "p": 1
        },
        {
            "i": "29135",
            "n": 35,
            "s": "सर्वथाऽन्धं तमो याति वरं सदृशमेव वा ।\nयो विष्णोर्मन्यते किञ्चिद् गुणैः कैश्चिदपि क्वचित् ॥ ३५॥",
            "a": "29",
            "p": 1
        },
        {
            "i": "29136",
            "n": 36,
            "s": "ब्रह्मेशानादिकमपि भेदं यो वा न मन्यते ।\nभेददृक् तद्गुणादौ च प्रादुर्भावगतेऽपि यः ॥ ३६॥",
            "a": "29",
            "p": 1
        },
        {
            "i": "29137",
            "n": 37,
            "s": "प्राकृतं देहमथवा दुःखाज्ञानश्रमादिकम् ।\nमन्यते तारतम्यं वा तद्भक्तेष्वन्यथैव यः ॥ ३७॥",
            "a": "29",
            "p": 1
        },
        {
            "i": "29138",
            "n": 38,
            "s": "मनोवाक्तनुभिर्यो वा तस्मिन्स्तद्भक्त एव वा ।\nविरोधकृद् विष्ण्वधीनादन्यत् किञ्चिदपि स्मरन् ॥ ३८॥",
            "a": "29",
            "p": 1
        },
        {
            "i": "29139",
            "n": 39,
            "s": "अन्याधीनत्वविच्चास्य सर्वपूर्त्यविदेव च ।\nभक्तिहीनश्च ते सर्वे तमोऽन्धं यान्त्यसंशयम् ॥ ३९॥",
            "a": "29",
            "p": 1
        },
        {
            "i": "29140",
            "n": 40,
            "s": "तत्त्वे संशययुक्ता ये सर्वे ते निरयोपगाः ।\nदोषेभ्यस्ते गुणाधिक्ये नैव यान्त्यधमां गतिम् ।\nगुणदोषसाम्ये मानुष्यं सर्वदैव पुनःपुनः ॥ ४०॥",
            "a": "29",
            "p": 1
        },
        {
            "i": "29141",
            "n": 41,
            "s": "यावद् दोषक्षयश्चोर्ध्वा गतिः क्रमश एव तु ।\nसर्वदोषक्षये मुक्तिरात्मयोग्यानुसारतः ॥ ४१॥",
            "a": "29",
            "p": 1
        },
        {
            "i": "29142",
            "n": 42,
            "s": "भक्तिज्ञानोन्नतावेव स्वर्गश्च शुभकर्मणः ।\nविष्णुवैष्णववाक्येन हानिः पापस्य कर्मणः ॥ ४२॥",
            "a": "29",
            "p": 1
        },
        {
            "i": "29143",
            "n": 43,
            "s": "इत्यादि धर्मसर्वस्वं भीष्मस्थेनैव विष्णुना ।\nपार्थानां गदितं तच्च श्रुत्वा धर्मसुतोऽनुजान् ।\nपप्रच्छ विदुरं चैव सारं धर्मादिषु त्रिषु ॥ ४३॥",
            "a": "29",
            "p": 1
        },
        {
            "i": "29144",
            "n": 44,
            "s": "आह क्षत्ता धर्ममेव सारमर्थं च मध्यमम् ।\nनीचं कामं निष्फलत्वादर्थमेवार्जुनोऽब्रवीत् ॥ ४४॥",
            "a": "29",
            "p": 1
        },
        {
            "i": "29145",
            "n": 45,
            "s": "सारं स द्विविधो ज्ञेयो दैवो मानुष एव च ।\nदैवो विद्या हिरण्यादिर्मानुषः परिकीर्तितः ॥ ४५॥",
            "a": "29",
            "p": 1
        },
        {
            "i": "29146",
            "n": 46,
            "s": "मध्यमो धर्म एवात्र साध्यं साधनमेव च ।\nविद्याह्वयोऽर्थो धर्मस्य विद्ययैव च मुच्यते ॥ ४६॥",
            "a": "29",
            "p": 1
        },
        {
            "i": "29147",
            "n": 47,
            "s": "मानुषोऽर्थोऽपि विद्यायाः कारणं सुप्रयोजितः ।\nतुष्टोऽर्थेन गुरुर्यस्मात् कैवल्यं दातुमप्यलम् ॥ ४७॥",
            "a": "29",
            "p": 1
        },
        {
            "i": "29148",
            "n": 48,
            "s": "धर्मार्थतां विनाऽप्यर्थैस्तुष्येयुर्गुरुदेवताः ।\nयद्यनुद्देशितो धर्मोऽप्यर्थमेवानुसंव्रजेत् ॥ ४८॥",
            "a": "29",
            "p": 1
        },
        {
            "i": "29149",
            "n": 49,
            "s": "गुरुताऽर्थगतैव स्यात् कामोऽवस्ताद्धि निष्फलः ।\nयमावत्र विदां श्रेष्ठावर्जुनोक्तमनूचतुः ॥ ४९॥",
            "a": "29",
            "p": 1
        },
        {
            "i": "29150",
            "n": 50,
            "s": "अथाह भीमः प्रवरः सुतत्त्वदृशां समस्तानभिभाष्य हर्षात् ।\nस्मयन् न कामादतिरिक्तमस्ति किञ्चिच्छुभं क्कावरतां स यायात् ॥ ५०॥",
            "a": "29",
            "p": 1
        },
        {
            "i": "29151",
            "n": 51,
            "s": "काम्यं हि कामाभिधमाहुरार्याः काम्याः पुमर्थाः सह साधनैर्यत् ।\nअकाम्यतां यात्यपुमर्थ एव पुमर्थितत्वाद्धि पुमर्थ उक्तः ॥ ५१॥",
            "a": "29",
            "p": 1
        },
        {
            "i": "29152",
            "n": 52,
            "s": "विज्ञानभक्त्यादिकमप्यतीव सत्साधनं कामबहिष्कृतं चेत् ।\nन साधनं स्यात् परमोऽपि मोक्षो न साध्यतां याति विना हि कामात् ॥ ५२॥",
            "a": "29",
            "p": 1
        },
        {
            "i": "29153",
            "n": 53,
            "s": "परात् परोऽप्यादिपुमान् हरिश्च स्वस्येतरेषामपि काम्य एव ।\nअकामितोऽवाग्गतिमेव दद्यात् कामः पुमर्थोऽखिल एव तेन ॥ ५३॥",
            "a": "29",
            "p": 1
        },
        {
            "i": "29154",
            "n": 54,
            "s": "इच्छैव कामोऽस्तु तथाऽपि नैतामृते हि चित्त्वं घटकुड्यवत् स्यात् ।\nसारस्ततः सैव चिदात्मकाऽपि सा चेतना गूढतनुः सदैव ॥ ५४॥",
            "a": "29",
            "p": 1
        },
        {
            "i": "29155",
            "n": 55,
            "s": "न प्रश्नयोग्यः पृथगेव कामस्तेनैष राजन् यदि तारतम्यम् ।\nइच्छस्ययं ते त्रिविधो हि वेद्यो धर्मार्थयुक्तः परमो मतोऽत्र ।\nएकाविरोधी यदि मध्यमोऽसौ द्वयोर्विरोधी तु स एव नीचः ॥ ५५॥",
            "a": "29",
            "p": 1
        },
        {
            "i": "29156",
            "n": 56,
            "s": "तस्मात् स्वबुद्धिप्रमदाभिरेव कामं रमेथा अनुरूपकामः ।\nराजन् न कामादपरं शुभं हि परो हि कामो हरिरेव येन ॥ ५६॥",
            "a": "29",
            "p": 1
        },
        {
            "i": "29157",
            "n": 57,
            "s": "प्राज्ञः सुहृच्चन्दनसारलिप्तो विचित्रमाल्याभरणैरुपेतः ।\nइदं वचो व्याससमासयुक्तं सम्प्रोच्य भीमो वरराम वीरः ॥ ५७॥",
            "a": "29",
            "p": 1
        },
        {
            "i": "29158",
            "n": 58,
            "s": "प्रशस्य भीममन्यांश्च राजा मोक्षमथास्तुवत् ।\nस्वयुक्तेरप्रतीपत्वान्निराचक्रे न मारुतिः ॥ ५८॥",
            "a": "29",
            "p": 1
        },
        {
            "i": "30101",
            "n": 1,
            "s": "औं ॥ अथ कृष्णमनुस्मृत्य भीष्मे स्वां वसुतां गते ।\nकृत्वा कार्याणि सर्वाणि गङ्गामाश्वास्य दुःखिताम् ॥ १॥",
            "a": "30",
            "p": 1
        },
        {
            "i": "30102",
            "n": 2,
            "s": "आश्वासितश्च कृष्णाभ्यां धर्मजो दुःखितः पुनः ।\nपराशरसुतेनोक्तः कृष्णेनानन्तराधसा ॥ २॥",
            "a": "30",
            "p": 1
        },
        {
            "i": "30103",
            "n": 3,
            "s": "अपापे पापशङ्कित्वादश्वमेधैर्यजाच्युतम् ।\nकुरु राज्यं च धर्मेण पालयापालकाः प्रजाः ॥ ३॥",
            "a": "30",
            "p": 1
        },
        {
            "i": "30104",
            "n": 4,
            "s": "इत्युक्तः स तथा चक्रे त्यक्त्वा भोगांश्च कृत्स्नशः ।\nगोव्रतादिव्रतैर्युक्तः पालयामास मेदिनीम् ॥ ४॥",
            "a": "30",
            "p": 1
        },
        {
            "i": "30105",
            "n": 5,
            "s": "ददौ देयानि मुख्यानि यथाकाममखण्डितम् ।\nनैवार्थी विमुखः कश्चिदभूद् योग्यः कदाचन ॥ ५॥",
            "a": "30",
            "p": 1
        },
        {
            "i": "30106",
            "n": 6,
            "s": "प्रष्टा च दाताऽखिलराजनम्यो यष्टा च धर्मात्मज एव तत्र ।\nबभूव पाण्डोर्गृहमावसंश्च राजाधिराजो वनितानिवृत्तः ॥ ६॥",
            "a": "30",
            "p": 1
        },
        {
            "i": "30107",
            "n": 7,
            "s": "भीमस्तु दौर्योधनमेव सद्म प्रपेदिवानूर्जितवीर्यलब्धम् ।\nकृष्णासहायः सुरराजयोग्यानभुङ्क्त भोगान् युवराज एव ॥ ७॥",
            "a": "30",
            "p": 1
        },
        {
            "i": "30108",
            "n": 8,
            "s": "कृष्णा च पार्थांश्चतुरो विहाय सुव्यक्तसारस्वतशुद्धभावा ।\nरराज राजावरजेन नित्यमनन्ययोगेन शिखेव वह्नेः ॥ ८॥",
            "a": "30",
            "p": 1
        },
        {
            "i": "30109",
            "n": 9,
            "s": "प्रीत्यैव विज्ञानयुजाऽन्यपार्थैः संवादतः परिहृता गतभाविकाले ।\nअपि स्वकीयं पतिमेव भीममवाप्य सा पर्यचरन्मुदैव ॥ ९॥",
            "a": "30",
            "p": 1
        },
        {
            "i": "30110",
            "n": 10,
            "s": "रराज राजावरजस्तया स द्विरूपया सोमककाशिजातया ।\nश्रिया भुवा चैव यथाऽब्जनाभो निहत्य सर्वान् दितिजान् महाब्धौ ॥ १०॥",
            "a": "30",
            "p": 1
        },
        {
            "i": "30111",
            "n": 11,
            "s": "सर्वोत्तुङ्गो नामतः प्राणवायोरंशो निशायां गुरुपुत्रसूदितः ।\nमाताऽस्य देवीति च रौहिणेयी भीमप्रियाऽऽसीद् या पुराऽस्यैव राका ॥ ११॥",
            "a": "30",
            "p": 1
        },
        {
            "i": "30112",
            "n": 12,
            "s": "अन्याश्चाऽसुर्वासुदेव्यो दिशो या आपश्च पूर्वं विंशतिरग्र्यरूपाः ।\nताभिर्युतो दैवतैरप्यलभ्यानभुङ्क्त भोगान् विबुधानुगार्चितः ॥ १२॥",
            "a": "30",
            "p": 1
        },
        {
            "i": "30113",
            "n": 13,
            "s": "ररक्ष धर्मानखिलान् हरेः स निधाय विप्राननुशास्य युक्तान् ।\nसद्वैष्णवान् विदुषः पञ्चपञ्च सवेतनान् ग्राममनु स्वकीयान् ॥ १३॥",
            "a": "30",
            "p": 1
        },
        {
            "i": "30114",
            "n": 14,
            "s": "दधार दण्डं तदवर्तिषु स्वयं जग्राह चान्वेव मुदाऽथ तद्गतान् ।\nतद्धृत्तमन्यैरपि विप्रवर्यैः संशोधयन् सर्वमसौ यथा व्यधात् ॥ १४॥",
            "a": "30",
            "p": 1
        },
        {
            "i": "30115",
            "n": 15,
            "s": "नावैष्णवः कश्चिदभूत् कुतश्चिन्नैवान्यनिष्ठो नच धर्महन्ता ।\nन विध्यवर्ती नच दुःखितोऽभून्नापूर्णवित्तश्च तदीयराष्ट्रे ॥ १५॥",
            "a": "30",
            "p": 1
        },
        {
            "i": "30116",
            "n": 16,
            "s": "वासिष्ठवृष्णिप्रवरौ प्रपश्यतां ताभ्यां च भीमेन मुनीश्वरैश्च ।\nसंशिक्षितानां प्रथमाद् युगाच्च गुणाधिकः कलिरासीत् प्रजानाम् ॥ १६॥",
            "a": "30",
            "p": 1
        },
        {
            "i": "30117",
            "n": 17,
            "s": "शुभं महत् स्वल्पफलं कृते हि विपर्ययेणाशुभमेषु दोषः ।\nतद्धीनमप्युच्चशुभं कृताद् युगाच्चक्रे कलिं मारुतिरच्युताश्रयात् ॥ १७॥",
            "a": "30",
            "p": 1
        },
        {
            "i": "30118",
            "n": 18,
            "s": "धनञ्जयः प्रोद्यतदण्ड आसीत् सदाऽन्यचक्रेषु निजाग्रजेरितः ।\nविभीषयित्वा नृपतीन् सरत्नान् पदोर्नृपस्याग्रभुवो न्यपातयत् ॥ १८॥",
            "a": "30",
            "p": 1
        },
        {
            "i": "30119",
            "n": 19,
            "s": "सदैव कृष्णस्य मुखारविन्दाद् विनिस्सृतं तत्त्वविनिर्णयामृतम् ।\nपिबन् सुताद्याधिमसौ क्रमेण त्यजंश्च रेमेऽविरतातिभोगः ॥ १९॥",
            "a": "30",
            "p": 1
        },
        {
            "i": "30120",
            "n": 20,
            "s": "दुःशासनस्याऽवसथं सुभद्राचित्राङ्गदासहितोऽध्यावसंश्च ।\nसचन्द्रिकाकान्तिरनूनबिम्बो नभस्थितश्चन्द्र इवात्यरोचत ॥ २०॥",
            "a": "30",
            "p": 1
        },
        {
            "i": "30121",
            "n": 21,
            "s": "समस्तभृत्याश्रितवेतनानां माद्रेय आसीत् प्रथमः प्रदाता ।\nस दुर्मुखस्याऽवसथेऽवसच्च स मद्रराजात्मजयाऽग्र्यवर्ती ॥ २१॥",
            "a": "30",
            "p": 1
        },
        {
            "i": "30122",
            "n": 22,
            "s": "सन्धानभेदानुगतप्रवृत्तिस्तिष्ठंश्च दुर्मर्षशुभ्रसद्मनि ।\nनृपाङ्गरक्षः प्रगृहीतखड्गस्तस्यानुजो मागधकन्ययाऽऽसीत् ॥ २२॥",
            "a": "30",
            "p": 1
        },
        {
            "i": "30123",
            "n": 23,
            "s": "सेनापतिः कृप आसीद् युयुत्सुः ससञ्जयो विदुरश्चाऽम्बिकेयम् ।\nपार्थेरिताः पर्यचरन् स्वयम् च सर्वे यथा दैवतमादरेण ॥ २३॥",
            "a": "30",
            "p": 1
        },
        {
            "i": "30124",
            "n": 24,
            "s": "द्विरूपकृष्णप्रहितेषु पाण्डुषु क्षितिं प्रशासत्सु न कश्चनाऽतुरः ।\nनचाक्रमान्मृत्युरभून्न नार्यो विभर्तृका नो विधुरा नराश्च ॥ २४॥",
            "a": "30",
            "p": 1
        },
        {
            "i": "30125",
            "n": 25,
            "s": "शब्दादयश्चाऽसुरतीव हृद्या निकामवर्षी च सुरेश्वरोऽभूत् ।\nप्रजा अनास्पृष्टसमस्ततापा अनन्यभक्त्याऽच्युतमर्चयन्ति ॥ २५॥",
            "a": "30",
            "p": 1
        },
        {
            "i": "30126",
            "n": 26,
            "s": "पृथ्वी च गावः ससरस्वतीका निकामदोहा अभवन् सदैव ।\nअब्दाब्धिनद्यो गिरिवृक्षजङ्गमाः सर्वेऽपि रत्नप्रसवा बभूवुः ॥ २६॥",
            "a": "30",
            "p": 1
        },
        {
            "i": "30127",
            "n": 27,
            "s": "कृष्णाश्रयात् सर्वमिदं वशे ते विधाय सम्यक् परिपालयन्तः ।\nदिवीव देवा मुमुदुः सदैव मुनीन्द्रगन्धर्वनृपादिभिर्वृताः ॥ २७॥",
            "a": "30",
            "p": 1
        },
        {
            "i": "30128",
            "n": 28,
            "s": "समुज्ज्वला पाण्डवकीर्तिनारी पदं विधायासुरपक्षमूर्धसु ।\nवराभये चैव सतां कराभ्यां कृष्णप्रसूता जगदण्डमावृणोत् ॥ २८॥",
            "a": "30",
            "p": 1
        },
        {
            "i": "30129",
            "n": 29,
            "s": "पाताळपादां पृथिवीनितम्बामाकाशमध्यां करसन्तताशाम् ।\nग्रहर्क्षताराभरनद्युवक्षसं विरिञ्चलोकस्थलसन्मुखाम्बुजम् ॥ २९॥",
            "a": "30",
            "p": 1
        },
        {
            "i": "30130",
            "n": 30,
            "s": "विकुण्ठनाथाभयहस्तमादरान्मूर्ध्ना वहन्तीं वरभारताख्याम् ।\nनिशम्य तामीक्ष्य समस्तलोकाः पवित्रिता वेदिभवामिवान्याम् ॥ ३०॥",
            "a": "30",
            "p": 1
        },
        {
            "i": "30131",
            "n": 31,
            "s": "प्रपालयत्स्वेव धरां सकृष्णेष्वद्धैव पार्थेषु कलिर्बलिश्च ।\nसुपापदैत्यौ क्वच राष्ट्रविप्लवं सञ्चक्रतुस्तच्छ्रुतमाशु पार्थैः ॥ ३१॥",
            "a": "30",
            "p": 1
        },
        {
            "i": "30132",
            "n": 32,
            "s": "नृपेण कृष्णेन च साधु चोदितो भीमस्तदा तौ सगणौ विजित्य ।\nबलिं प्रविद्राव्य कलिं निबद्ध्य समानयत् कृष्णनृपेन्द्रयोः पुरः ॥ ३२॥",
            "a": "30",
            "p": 1
        },
        {
            "i": "30133",
            "n": 33,
            "s": "पप्रच्छ तं कृष्णपुरो युधिष्ठिर उदारधीः ।\nकले किमिति मे राष्ट्रं विप्लावयसि दुर्मते ॥ ३३॥",
            "a": "30",
            "p": 1
        },
        {
            "i": "30134",
            "n": 34,
            "s": "इत्युक्त आह कालोऽयं दुर्योधननिपातनम् ।\nआरभ्य मम तत्र त्वं बलादाक्रम्य तिष्ठसि ।\nततो मया कृतो राष्ट्रविप्लवस्ते नराधिप ॥ ३४॥",
            "a": "30",
            "p": 1
        },
        {
            "i": "30135",
            "n": 35,
            "s": "तमाह राजा राज्ञां हि बलाद् राज्यं प्रवर्तते ।\nअपि कालभवं राष्ट्रं त्वदीयं मादृशैर्नृपैः ।\nह्रियते बलवद्भिर्हि राज्याशा ते कुतस्तदा ॥ ३५॥",
            "a": "30",
            "p": 1
        },
        {
            "i": "30136",
            "n": 36,
            "s": "' कालो वा कारणं राज्ञो राजा वा कालकारणम् ।\nइति ते संशयो मा भूद् राजा कालस्य कारणम्' ॥ ३६॥ (महा\\. १२\\.७०\\.६)",
            "a": "30",
            "p": 1
        },
        {
            "i": "30137",
            "n": 37,
            "s": "तमुवाच कलिः काले मदीये त्वादृशः कुतः ।\nराजानं पूर्वमाविश्य विप्रांश्च स्यामहं नृप ॥ ३७॥",
            "a": "30",
            "p": 1
        },
        {
            "i": "30138",
            "n": 38,
            "s": "वासुदेवसहायेषु तेजो युष्मासु मे नहि ।\nक्व राजाऽसावृते युष्मान् यो मया नाभिभूयते ॥ ३८॥",
            "a": "30",
            "p": 1
        },
        {
            "i": "30139",
            "n": 39,
            "s": "मदीयकाले भूपाल विप्रवेदविरोधिनि ।\nमद्दृष्टिपाते क्व गुणाः क्व वेदाः क्व सुयुक्तयः ॥ ३९॥",
            "a": "30",
            "p": 1
        },
        {
            "i": "30140",
            "n": 40,
            "s": "जगाद नृपतिः सत्यं कले वक्ष्यनृतोऽपि सन् ।\nमोचये त्वर्तवचनाद् यदाऽस्मत्सन्ततेः परम् ।\nविलुम्पस्यखिलान् धर्मान् करं तत्रापि नोऽर्पय ॥ ४०॥",
            "a": "30",
            "p": 1
        },
        {
            "i": "30141",
            "n": 41,
            "s": "सीमाधिर्बहुवाक्यं च तुलामाने च मे करः ।\nनैवातिक्रममेतेषां कुरु सर्वात्मना क्वचित् ॥ ४१॥",
            "a": "30",
            "p": 1
        },
        {
            "i": "30142",
            "n": 42,
            "s": "तमाह भगवान् कृष्णो यावत् पाण्डवसन्ततिः ।\nतावन्न ते भवेच्छक्तिः प्रवृत्तस्यापि भूतळे ॥ ४२॥",
            "a": "30",
            "p": 1
        },
        {
            "i": "30143",
            "n": 43,
            "s": "पाण्डवेभ्यः परं यावत् क्षेमकः क्रमवर्द्धिता ।\nक्षेमकात् परतः पूर्तिं शक्तिस्ते यास्यति ध्रुवम् ॥ ४३॥",
            "a": "30",
            "p": 1
        },
        {
            "i": "30144",
            "n": 44,
            "s": "न द्रष्टव्यं भूतळं ते कुत एव स्पृशेर्भुवम् ।\nयावत् पार्था अहं चात्र ततो भुवि पदं कुरु ॥ ४४॥",
            "a": "30",
            "p": 1
        },
        {
            "i": "30145",
            "n": 45,
            "s": "इत्युक्तो वासुदेवेन मोचितो धर्मजेन च ।\nतान् प्रणम्य ययौ पारे समुद्रस्याऽश्रयद् गुहाम् ।\nपार्थाश्च कृष्णसहिता रक्षन्तः क्ष्मां मुदं ययुः ॥ ४५॥",
            "a": "30",
            "p": 1
        },
        {
            "i": "30146",
            "n": 46,
            "s": "एवं पार्थान् प्रतिष्ठाप्य शक्रप्रस्थे तु सार्जुनः ।\nक्रीडन् दिव्याः कथाः प्राह पुत्रशोकापनुत्तये ।\nगीतोक्तं विस्मृतं चास्मै पुनर्विस्तरतोऽवदत् ॥ ४६॥",
            "a": "30",
            "p": 1
        },
        {
            "i": "30147",
            "n": 47,
            "s": "वाणी प्राणो वासुदेव इत्येतैरखिलं ततम् ।\nसर्वोत्तमत्वमेतेषां सर्वमेतद्वशे जगत् ।\nउत्तरोत्तरमेतेऽपि गुणोच्चास्तद्वशेऽपरे ॥ ४७॥",
            "a": "30",
            "p": 1
        },
        {
            "i": "30148",
            "n": 48,
            "s": "इत्थं हरेर्वशे सर्वगुणपूर्णश्च स प्रभुः ।\nएक एव नचान्योऽस्ति प्राणोच्चा तदधो रमा ॥ ४८॥",
            "a": "30",
            "p": 1
        },
        {
            "i": "30149",
            "n": 49,
            "s": "स हुताश इति प्रोक्तो हुतमत्त्यखिलं यतः ।\nवाक्प्राणमध्यगो नित्यं धारयत्यखिलं जगत् ।\nस ईशो ब्रह्मरुद्राद्या जीवा एव प्रकीर्तिताः ॥ ४९॥",
            "a": "30",
            "p": 1
        },
        {
            "i": "30150",
            "n": 50,
            "s": "ये तस्यानादिसद्भक्ता मुक्तियोग्या हि ते स्मृताः ।\nअनादिद्वेषिणो येऽस्मिन्स्तमोयोग्याः सुपापिनः ॥ ५०॥",
            "a": "30",
            "p": 1
        },
        {
            "i": "30151",
            "n": 51,
            "s": "मिश्रा मध्या इति ज्ञेयाः संसारपरिवर्तिनः ।\nएवं जीवास्त्रिधा प्रोक्ता भवन्त्येते नचान्यथा ॥ ५१॥",
            "a": "30",
            "p": 1
        },
        {
            "i": "30152",
            "n": 52,
            "s": "तारतम्यं च विज्ञेयं लिङ्गैर्दैहिकमानसैः ।\nविष्णोर्लिङ्गानुसारित्वतारतम्यात् तदीक्षणम् ॥ ५२॥",
            "a": "30",
            "p": 1
        },
        {
            "i": "30153",
            "n": 53,
            "s": "विष्णोस्तदनुगानां च प्रीतिकृद् धर्म ईरितः ।\nअधर्मोऽन्य इयं निष्ठा प्रलापः किं करिष्यति ॥ ५३॥",
            "a": "30",
            "p": 1
        },
        {
            "i": "30154",
            "n": 54,
            "s": "एवमाद्यनुशास्याजः पार्थं पार्थैः सुसत्कृतः ।\nकथञ्चित् तानवस्थाप्य सुदूरानुगतान् प्रभुः ।\nसुभद्रासहितः प्रायाद् यानेन द्वारकापुरीम् ॥ ५४॥",
            "a": "30",
            "p": 1
        },
        {
            "i": "30155",
            "n": 55,
            "s": "समाधिविरतोदङ्कपरिपृष्टः पथि प्रभुः ।\nहतं दुर्योधनं प्राह सभ्रातृसुतसैनिकम् ॥ ५५॥",
            "a": "30",
            "p": 1
        },
        {
            "i": "30156",
            "n": 56,
            "s": "तं शिष्यवधकोपेन शप्तुमात्मानमुद्यतम् ।\nकेशवोऽशमयद् वाक्यैर्विश्वरूपं प्रदर्श्य च ॥ ५६॥",
            "a": "30",
            "p": 1
        },
        {
            "i": "30157",
            "n": 57,
            "s": "मद्भक्तो नितरामेष मदाराधनतत्परः ।\nमामवज्ञाय निरयं माऽनुत्थानं व्रजेदिति ॥ ५७॥",
            "a": "30",
            "p": 1
        },
        {
            "i": "30158",
            "n": 58,
            "s": "कृपया वासुदेवेन बोधितः शान्तमानसः ।\nपश्चात्तापाभितप्तात्मा तमेव शरणं ययौ ॥ ५८॥",
            "a": "30",
            "p": 1
        },
        {
            "i": "30159",
            "n": 59,
            "s": "तस्मै देवोऽभयं दत्त्वा प्रेषयिष्येऽमृतं तव ।\nदातुं शक्रमिति प्रोक्त्वा ययौ द्वारवतीं प्रभुः ॥ ५९॥",
            "a": "30",
            "p": 1
        },
        {
            "i": "30160",
            "n": 60,
            "s": "अथाऽदिदेश देवेशं वासुदेवोऽमृतं मुनेः ।\nदेहीति वञ्चयिष्यामीत्याह सोऽपि क्षमापयन् ॥ ६०॥",
            "a": "30",
            "p": 1
        },
        {
            "i": "30161",
            "n": 61,
            "s": "औंइत्युक्तो भगवता तत्स्नेहात् स शचीपतिः ।\nसुजुगुप्सितमातङ्गवेषो भूत्वा मुनिं ययौ ॥ ६१॥",
            "a": "30",
            "p": 1
        },
        {
            "i": "30162",
            "n": 62,
            "s": "मूत्रस्रोतसि सोऽधश्च निधाय कलशं वशी ।\nमूत्रयन्निव तं प्राह वासुदेवः सुधामिमाम् ।\nमहर्षे प्रेषयामास तवार्थे तत् पिबेति च ॥ ६२॥",
            "a": "30",
            "p": 1
        },
        {
            "i": "30163",
            "n": 63,
            "s": "स मूत्रमिति मत्वा तं याहीत्येवाऽह भत्सयन् ।\nवञ्चयित्वैव तं शक्रो ययौ प्रीतः स्वमालयम् ॥ ६३॥",
            "a": "30",
            "p": 1
        },
        {
            "i": "30164",
            "n": 64,
            "s": "असाधारणमन्नं हि देवानाममृतं सदा ।\nअन्यपीतिस्ततस्तस्य देवानां परमाप्रिया ॥ ६४॥",
            "a": "30",
            "p": 1
        },
        {
            "i": "30165",
            "n": 65,
            "s": "आत्मदत्तप्रसादाच्च स्वापराधात् प्रचालिते ।\nउदङ्के वासुदेवस्तु युक्तिमित्येव मन्यते ॥ ६५॥",
            "a": "30",
            "p": 1
        },
        {
            "i": "30166",
            "n": 66,
            "s": "स्वपुरीं प्राप्य यदुभिः पूजितः शूरसूनवे ।\nवृत्तान्तं कथयामास केशवो यदुसंसदि ॥ ६६॥",
            "a": "30",
            "p": 1
        },
        {
            "i": "30167",
            "n": 67,
            "s": "वधमन्तरितं सूनोः सात्वतेशेन सात्वती ।\nप्रणम्य कथयेत्यूचे तत आह जनार्दनः ॥ ६७॥",
            "a": "30",
            "p": 1
        },
        {
            "i": "30168",
            "n": 68,
            "s": "ततः सुदुःखिताः शूरपुत्राद्या अभिमन्यवे ।\nश्राद्धदानानि बहुशश्चक्रुः केशवसंयुताः ॥ ६८॥",
            "a": "30",
            "p": 1
        },
        {
            "i": "30169",
            "n": 69,
            "s": "निवसत्यत्र विश्वेशे धर्मपुत्रः क्रतूत्तमम् ।\nअश्वमेधमनुष्ठातुं नाविन्दद् वित्तमञ्जसा ॥ ६९॥",
            "a": "30",
            "p": 1
        },
        {
            "i": "30170",
            "n": 70,
            "s": "हतशेषात् क्षत्रसङ्घात् करं नैच्छद् दयापरः ।\nनच मध्यमकल्पेन यष्टुं तस्य मनो गतम् ॥ ७०॥",
            "a": "30",
            "p": 1
        },
        {
            "i": "30171",
            "n": 71,
            "s": "विज्ञाय नित्यविज्ञातनिखिलो बादरायणः ।\nआविर्भूतो हिमवतः शृङ्गं यत्राभिसङ्गतम् ॥ ७१॥",
            "a": "30",
            "p": 1
        },
        {
            "i": "30172",
            "n": 72,
            "s": "मेरुशृङ्गेण यत्रैव विष्णुः स्वात्मानमव्ययम् ।\nलोकस्य सङ्ग्रहायेजे कर्मबन्धोज्झितोऽपि सन् ॥ ७२॥",
            "a": "30",
            "p": 1
        },
        {
            "i": "30173",
            "n": 73,
            "s": "शङ्कराद्याः सुरा यत्र मरुत्तश्चेजिरे हरिम् ।\nदानवो वृषपर्वा च तत्रास्ति धनमक्षयम् ॥ ७३॥",
            "a": "30",
            "p": 1
        },
        {
            "i": "30174",
            "n": 74,
            "s": "तच्छङ्करशरीरस्थं जामदग्न्यं हरिं परम् ।\nइष्ट्वैवानुज्ञया तस्य स्वीकृत्य यज तेन च ।\nइत्याह व्यासवाक्यानु भीमोऽप्याह नृपोत्तमम् ॥ ७४॥",
            "a": "30",
            "p": 1
        },
        {
            "i": "30175",
            "n": 75,
            "s": "धनस्य देवता विष्णुर्जामदग्न्योऽखिलेश्वरः ।\nस शङ्करशरीरस्थो यज्ञोच्छिष्टधनाधिपः ॥ ७५॥",
            "a": "30",
            "p": 1
        },
        {
            "i": "30176",
            "n": 76,
            "s": "तेनैव विष्णुना दत्तमर्जुनायास्त्रमुत्तमम् ।\nकार्याण्यन्यानि चास्माकं कृतान्येतेन विष्णुना ॥ ७६॥",
            "a": "30",
            "p": 1
        },
        {
            "i": "30177",
            "n": 77,
            "s": "स ब्रह्मरुद्रशक्रादिपददाताऽखिलप्रदः ।\nस्वतन्त्रः परतन्त्रांस्तानावर्तयति चेच्छया ॥ ७७॥",
            "a": "30",
            "p": 1
        },
        {
            "i": "30178",
            "n": 78,
            "s": "प्रियोऽस्माकं प्रियास्तस्य सर्वदैव वयं नृप ।\nअतस्तदभ्यनुज्ञातधनेनैव यजामहे ॥ ७८॥",
            "a": "30",
            "p": 1
        },
        {
            "i": "30179",
            "n": 79,
            "s": "सोऽयं पितामहोऽस्माकं व्यासस्तन्नः प्रदास्यति ।\nइत्युक्त्वा तं पुरस्कृत्य कृष्णद्वैपायनं ययुः ॥ ७९॥",
            "a": "30",
            "p": 1
        },
        {
            "i": "30180",
            "n": 80,
            "s": "धनं कृष्णः समादाय समन्ताच्छतयोजनम् ।\nददौ तेषां तेऽपि चोहुर्हस्त्युष्ट्राश्वनरादिभिः ॥ ८०॥",
            "a": "30",
            "p": 1
        },
        {
            "i": "30181",
            "n": 81,
            "s": "युधिष्ठिरमृते सर्वे भीमसेनपुरोगमाः ।\nयज्ञार्थमूहिरे भूरि स्वर्णमुद्यद्रविप्रभम् ॥ ८१॥",
            "a": "30",
            "p": 1
        },
        {
            "i": "30182",
            "n": 82,
            "s": "तदैव वासुदेवोऽपि सभार्यः सह भद्रया ।\nआगच्छन् हस्तिनपुरं पथ्युदङ्केन पूजितः ॥ ८२॥",
            "a": "30",
            "p": 1
        },
        {
            "i": "30183",
            "n": 83,
            "s": "तत्कामवर्षिणो मेघांस्तस्य दत्वोदकार्थिनः ।\nसफलं स्ववरं कृत्वा जगाम गजसाह्वयम् ॥ ८३॥",
            "a": "30",
            "p": 1
        },
        {
            "i": "30184",
            "n": 84,
            "s": "आसन्नेष्वेव पार्थेषु व्यासे च पुरुषोत्तमे ।\nप्रविवेश पुरं कृष्णस्तदाऽसूतोत्तरा मृतम् ॥ ८४॥",
            "a": "30",
            "p": 1
        },
        {
            "i": "30185",
            "n": 85,
            "s": "द्रौण्यस्त्रसूदितं बालं दृष्ट्वा कुन्त्यादिकाः स्त्रियः ।\nशरण्यं शरणं जग्मुर्वासुदेवं जगत्पतिम् ॥ ८५॥",
            "a": "30",
            "p": 1
        },
        {
            "i": "30186",
            "n": 86,
            "s": "प्रत्यक्षमात्मना गर्भे रक्षितं प्रसवे हतम् ।\nपुनरुज्जीवयामास केशवः पार्थतन्तवे ॥ ८६॥",
            "a": "30",
            "p": 1
        },
        {
            "i": "30187",
            "n": 87,
            "s": "तदैव विविशुः पार्था सकृष्णाः सधनोच्चयाः ।\nसर्वे मुमुदिरे दृष्ट्वा पौत्रं केशवरक्षितम् ॥ ८७॥",
            "a": "30",
            "p": 1
        },
        {
            "i": "30188",
            "n": 88,
            "s": "ददौ दानानि बहुशो धर्मपुत्रो युधिष्ठिरः ।\nपौत्रजन्मनि हृष्टात्मा वासुदेवं ननाम च ॥ ८८॥",
            "a": "30",
            "p": 1
        },
        {
            "i": "30189",
            "n": 89,
            "s": "कुन्तीकृष्णासुभद्राभिर्वैराट्याऽन्याभिरेव च ।\nपाण्डवैः पुरुषैश्चान्यैः संस्तुतः प्रणतो हरिः ॥ ८९॥",
            "a": "30",
            "p": 1
        },
        {
            "i": "30190",
            "n": 90,
            "s": "ततः कृष्णाभ्यनुज्ञाता पाराशर्यसदस्यकाः ।\nआरेभिरेऽश्वमेधं ते मुनिभिर्ब्रह्मवादिभिः ॥ ९०॥",
            "a": "30",
            "p": 1
        },
        {
            "i": "30191",
            "n": 91,
            "s": "सर्वयज्ञात्मकं तेषामश्वमेधं जगत्पतिः ।\nकारयामास भगवान् कृष्णद्वैपायनः स्वयम् ॥ ९१॥",
            "a": "30",
            "p": 1
        },
        {
            "i": "30192",
            "n": 92,
            "s": "साधनानि तु सर्वाणि शालां चैव हिरण्मयीम् ।\nपवमानसुतश्चक्रे कृष्णद्वैपायनेरितः ॥ ९२॥",
            "a": "30",
            "p": 1
        },
        {
            "i": "30193",
            "n": 93,
            "s": "अथानुमन्त्रितोत्सृष्टं पुरोहितपुरस्कृतम् ।\nतुरगं कृष्णसारङ्गमनुवव्राज वासविः ॥ ९३॥",
            "a": "30",
            "p": 1
        },
        {
            "i": "30194",
            "n": 94,
            "s": "स जित्वा रुन्धतः सर्वान् नृपतीञ्छस्त्रतेजसा ।\nचारयामास सर्वेषु राष्ट्रेष्वविजितोऽरिभिः ॥ ९४॥",
            "a": "30",
            "p": 1
        },
        {
            "i": "30195",
            "n": 95,
            "s": "युधिष्ठिराज्ञया तेन न कश्चिन्निहतस्तदा ।\nआहूताश्च नृपास्तेन यज्ञार्थं प्रीयताऽखिलाः ॥ ९५॥",
            "a": "30",
            "p": 1
        },
        {
            "i": "30196",
            "n": 96,
            "s": "मणलूरं क्रमात् प्राप्तस्तत्रैनं बभ्रुवाहनः ।\nअभ्ययादर्घ्यपाद्याद्यैस्तमाह विजयः सुतम् ॥ ९६॥",
            "a": "30",
            "p": 1
        },
        {
            "i": "30197",
            "n": 97,
            "s": "योद्धुकामोऽर्घ्यमादाय त्वयाऽद्याभिगतो ह्यहम् ।\nन प्रीये पौरुषं धिक् ते यन्मेध्याश्वो न वारितः ॥ ९७॥",
            "a": "30",
            "p": 1
        },
        {
            "i": "30198",
            "n": 98,
            "s": "तदाऽपि पितृभक्त्यैनमयुद्ध्यन्तमुलूपिका ।\nप्राह युद्ध्यस्व यत् प्रीत्यै गुरोः कार्यमसंशयम् ।\nप्रीणनायैव युद्ध्यस्व पित्रे सन्धर्शयन् बलम् ॥ ९८॥",
            "a": "30",
            "p": 1
        },
        {
            "i": "30199",
            "n": 99,
            "s": "इत्युक्तो युयुधे पित्रा बलं सर्वं प्रदर्शयन् ।\nअर्जुनस्तु सुतस्नेहान्मन्दं योधयति स्मयन् ॥ ९९॥",
            "a": "30",
            "p": 1
        },
        {
            "i": "301100",
            "n": 100,
            "s": "स तु सर्वायुधक्षेपेऽप्यविकारं धनञ्जयम् ।\nदृष्ट्वा बाल्यात् परीक्षायै मन्त्रपूतं महाशरम् ।\nचिक्षेप पित्रे दैवेन तेनैनं मोह आविशत् ॥ १००॥",
            "a": "30",
            "p": 1
        },
        {
            "i": "301101",
            "n": 101,
            "s": "मूर्च्छितं तं गुरुं दृष्ट्वा तद्भक्त्या भृशदुःखितः ।\nप्रायोपविष्टस्तन्माता विललापातिदुःखिता ॥ १०१॥",
            "a": "30",
            "p": 1
        },
        {
            "i": "301102",
            "n": 102,
            "s": "विजगर्ह तदोलूपीं धिग् जगत्त्रयपूजितम् ।\nअजीघनो मे भर्तारं पुत्रेणैवाविजानता ॥ १०२॥",
            "a": "30",
            "p": 1
        },
        {
            "i": "301103",
            "n": 103,
            "s": "लोकवीरं पतिं हित्वा न मे कार्यं सुतेन च ।\nपतिलोकमहं यास्ये तृप्ता भव कलिप्रिये ॥ १०३॥",
            "a": "30",
            "p": 1
        },
        {
            "i": "301104",
            "n": 104,
            "s": "इत्युक्त्वा मरणायैव तां विनिश्चितमानसाम् ।\nधरायां विलुठन्तीं च दृष्ट्वा भुजगनन्दिनी ॥ १०४॥",
            "a": "30",
            "p": 1
        },
        {
            "i": "301105",
            "n": 105,
            "s": "नागलोकात् समादाय विशल्यकरणीं क्षणात् ।\nउत्थापयामास पतिं त्रिलोकातिरथं तया ॥ १०५॥",
            "a": "30",
            "p": 1
        },
        {
            "i": "301106",
            "n": 106,
            "s": "प्रहस्योवाच च तदा श्रुतं वाक्यं पुरा मया ।\nसुरलोके सुरैः प्रोक्तं भीष्माद्या नातिधर्मतः ॥ १०६॥",
            "a": "30",
            "p": 1
        },
        {
            "i": "301107",
            "n": 107,
            "s": "यद्धतास्तेन दोषेण पार्थस्तेनातिवेदनाम् ।\nरणे व्रजेदिति न तत् परतः स्यादिति ह्यहम् ।\nवचनादेव देवानां युद्ध्येत्यात्मजमब्रुवम् ॥ १०७॥",
            "a": "30",
            "p": 1
        },
        {
            "i": "301108",
            "n": 108,
            "s": "देवानामेव सङ्कल्पान्मूर्च्छितश्चार्जुनोऽभवत् ।\nभुक्तदोषफलश्चायं पुनर्भोक्ष्यति नान्यतः ॥ १०८॥",
            "a": "30",
            "p": 1
        },
        {
            "i": "301109",
            "n": 109,
            "s": "अन्येन पातितस्त्यास्य यशो नश्येत् त्रिलोकगम् ।\nनार्जुनस्य यशो नश्येदिति दैवैरिदं कृतम् ॥ १०९॥",
            "a": "30",
            "p": 1
        },
        {
            "i": "301110",
            "n": 110,
            "s": "इत्युक्तः प्रीतिमापेदे पुत्रभार्यायुतोऽर्जुनः ।\nयज्ञार्थं तावथाऽहूय पूजितः प्रययौ ततः ॥ ११०॥",
            "a": "30",
            "p": 1
        },
        {
            "i": "301111",
            "n": 111,
            "s": "द्वारकायाः समीपस्थं प्रद्युम्नाद्याः सुता हरेः ।\nप्रसह्याश्वमपाजह्रुराह्वयन्तोऽर्जुनं युधे ॥ १११॥",
            "a": "30",
            "p": 1
        },
        {
            "i": "301112",
            "n": 112,
            "s": "सुभद्राहरणं मार्ष्टुं नीतेऽश्वे तैर्धनञ्जयः ।\nगौरवाद् वासुदेवस्य मातुलस्य च केवलम् ॥ ११२॥",
            "a": "30",
            "p": 1
        },
        {
            "i": "301113",
            "n": 113,
            "s": "मातुलायाब्रवीदश्वं हृतं पौत्रैरबन्धुवत् ।\nस निर्भत्स्य कुमारांस्तान् मेध्यमश्वममोचयत् ॥ ११३॥",
            "a": "30",
            "p": 1
        },
        {
            "i": "301114",
            "n": 114,
            "s": "मातुलं स प्रणम्याथ यज्ञार्थं तान् निमन्त्र्य च ।\nगच्छन् गजाह्वयं दूतमग्रतोऽयापयन्नृपे ॥ ११४॥",
            "a": "30",
            "p": 1
        },
        {
            "i": "301115",
            "n": 115,
            "s": "सकृष्णः सहसोदर्यः श्रुत्वाऽसौ प्राप्तमर्जुनम् ।\nप्रीतो बाष्पाभिपूर्णाक्षो भ्रातृस्नेहादभाषत ॥ ११५॥",
            "a": "30",
            "p": 1
        },
        {
            "i": "301116",
            "n": 116,
            "s": "वासुदेव न पश्यामि दुर्लक्षणमजार्जुने ।\nकेन दुर्लक्षणेनायं बहुदुःखी प्रवासगः ॥ ११६॥",
            "a": "30",
            "p": 1
        },
        {
            "i": "301117",
            "n": 117,
            "s": "पृष्टस्तं केशवः प्राह भ्राता ते दीर्घपिण्डिकः ।\nतेनायं दुःखबहुल इत्युक्त्वा पुनरेव च ।\nवदन्तमेव पाञ्चाली कटाक्षेण न्यवारयत् ॥ ११७॥",
            "a": "30",
            "p": 1
        },
        {
            "i": "301118",
            "n": 118,
            "s": "समस्तलक्षणाभिज्ञाः कृष्णः सत्या वृकोदरः ।\nकृष्णा च पञ्चमो नास्ति विद्या शुद्धेयमञ्जसा ॥ ११८॥",
            "a": "30",
            "p": 1
        },
        {
            "i": "301119",
            "n": 119,
            "s": "प्रसङ्गात् प्राप्तुमिच्छेत् तां विद्याशीलो युधिष्ठिरः ।\nइति लोभात् तु पाञ्चाली वासुदेवं न्यवारयत् ॥ ११९॥",
            "a": "30",
            "p": 1
        },
        {
            "i": "301120",
            "n": 120,
            "s": "तद्गौरवाद् वासुदेवो नोत्तरं प्रत्यभाषत ।\nविस्मारयामास च तं पब्रुवाणः कथान्तरम् ॥ १२०॥",
            "a": "30",
            "p": 1
        },
        {
            "i": "301121",
            "n": 121,
            "s": "उदरस्य किञ्चिदाधिक्यं वृषणाधिक्यमेव च ।\nसव्यबाहोस्तथाऽऽधिक्यं दुर्लक्षणमतोऽर्जुने ॥ १२१॥",
            "a": "30",
            "p": 1
        },
        {
            "i": "301122",
            "n": 122,
            "s": "नैवोक्तं वासुदेवेन दृश्यमानमपि स्फुटम् ।\nज्ञानानन्दह्रासकरा ह्येते दोषाः सदातनाः ॥ १२२॥",
            "a": "30",
            "p": 1
        },
        {
            "i": "301123",
            "n": 123,
            "s": "समस्तजीवराशौ तद् दुष्टलक्षणवर्जितौ ।\nपूर्णचित्सुखशक्त्यादेर्योग्यौ कृष्णा च मारुतिः ॥ १२३॥",
            "a": "30",
            "p": 1
        },
        {
            "i": "301124",
            "n": 124,
            "s": "अनादिदुःखहीनत्वे सुखाधिक्ये च लक्षणम् ।\nरुग्मिणीसत्यभामादिरूपायाः श्रिय एव तु ॥ १२४॥",
            "a": "30",
            "p": 1
        },
        {
            "i": "301125",
            "n": 125,
            "s": "मुख्यं ततोऽपि मुख्यं तु स्वान्तन्त्र्यादेरशेषतः ।\nगुणराशेः परं लिङ्गं नित्यं व्यासादिरूपिणः ।\nविष्णोरेव नचान्यस्य स ह्येकः पूर्णसद्गुणः ॥ १२५॥",
            "a": "30",
            "p": 1
        },
        {
            "i": "301126",
            "n": 126,
            "s": "साश्वेऽर्जुने यज्ञवाटं प्रविष्टेऽस्य सहोदराः ।\nपूजिताः पूजयामासुर्मुदिताः सहकेशवाः ॥ १२६॥",
            "a": "30",
            "p": 1
        },
        {
            "i": "301127",
            "n": 127,
            "s": "ततः स यज्ञो यदुवीररक्षितो व्यासोपदिष्टो मुनिभिः प्रवर्तितः ।\nअशोभतालं सकलैर्नृपैश्च समागतैर्विप्रवरैश्च जुष्टः ॥ १२७॥",
            "a": "30",
            "p": 1
        },
        {
            "i": "301128",
            "n": 128,
            "s": "स कृष्णयुग्मेन च भार्गवेण त्रिधा विभक्तेन परेण पुंसा ।\nअधिष्ठितोऽशोभत विश्वमेतद् विश्वादिरूपेण यथैव तेन ॥ १२८॥",
            "a": "30",
            "p": 1
        },
        {
            "i": "301129",
            "n": 129,
            "s": "यथा विरिञ्चस्य पुराऽऽस यज्ञो यथैव शक्रस्य शतक्रतुत्वे ।\nतथैव सोऽभूद् विधिशर्वशक्रपूर्वैः सुरैराविरलङ्कृतोऽधिकम् ॥ १२९॥",
            "a": "30",
            "p": 1
        },
        {
            "i": "301130",
            "n": 130,
            "s": "न देवगन्धर्वमुनिस्वधर्ममर्त्यादिकेष्वास स योऽत्र नाऽस ।\nस्वलङ्कृतैर्नाकिजनैः सकान्तैररूरुचन्नाकवदेतदोकः ॥ १३०॥",
            "a": "30",
            "p": 1
        },
        {
            "i": "301131",
            "n": 131,
            "s": "तत्रैव तत्त्वानि ससंशयानि निस्संशयान्यासुरलं विवादे ।\nपरस्परोत्थे हरिणा त्रिरूपिणा संस्थापितान्यग्र्यवचोभिरुच्चैः ॥ १३१॥",
            "a": "30",
            "p": 1
        },
        {
            "i": "301132",
            "n": 132,
            "s": "प्रगीतगन्धर्ववरः प्रनृत्तसदप्सराः सन्ततवादिविप्रः ।\nविवेचयद्देवनृपौघ एको रराज राजाऽखिलसत्क्रतूनाम् ॥ १३२॥",
            "a": "30",
            "p": 1
        },
        {
            "i": "301133",
            "n": 133,
            "s": "समस्तदेव्यः सहवासुदेव्यः स्वलङ्कृताः फुल्लमुखारविन्दाः ।\nविचेरुरत्रैव सहाप्सरोभिर्निषेदुरप्यच्युतसत्कथारमाः ॥ १३३॥",
            "a": "30",
            "p": 1
        },
        {
            "i": "301134",
            "n": 134,
            "s": "न वै मुमुक्षुर्न बभूषुरत्र न वै प्रपित्सुश्च कुतो बुभुक्षुः ।\nअसत्यकामा अभवन् कुतश्चित् प्रदातरि प्राज्ञवरेऽनिलात्मजे ॥ १३४॥",
            "a": "30",
            "p": 1
        },
        {
            "i": "301135",
            "n": 135,
            "s": "दिनेदिने तत्र महान्नपर्वताः सभक्षसारा रसवन्त ऊर्जिताः ।\nनद्यः पयःसर्पिरजस्रपूर्णाः समाक्षिकाद्या अपि पायसह्रदाः ॥ १३५॥",
            "a": "30",
            "p": 1
        },
        {
            "i": "301136",
            "n": 136,
            "s": "ह्रदा महान्तस्त्रिदशादियोग्याः सुयोगयुक्ता हरिचन्दनादेः ।\nतथाऽञ्जनालक्तकमुख्यमण्डनद्रव्याग्र्यवाप्यो मणिकाञ्चनोद्भवाः ॥ १३६॥",
            "a": "30",
            "p": 1
        },
        {
            "i": "301137",
            "n": 137,
            "s": "यथेष्टपानाशनभोगशिष्टाः सहस्रशो मारुतिना तु कारिताः ।\nगन्धा रसाद्याश्च समस्तभोगा दिवीव तत्राऽसुरतीव हृद्याः ॥ १३७॥",
            "a": "30",
            "p": 1
        },
        {
            "i": "301138",
            "n": 138,
            "s": "नैतादृशः कश्चन भूतपूर्वो मखो विना रामविरिञ्चवज्रिणाम् ।\nमखानिति प्रोचुरशेषलोका दृष्ट्वा मखं तं पुरुषोत्तमेरितम् ॥ १३८॥",
            "a": "30",
            "p": 1
        },
        {
            "i": "301139",
            "n": 139,
            "s": "स एवमद्धा हरिदैवतः क्रतुः पञ्चाश्वमेधात्मक उच्चकल्पः ।\nदिनेदिने स्वृद्धगुणो बभूव मुदावहो वत्सरपञ्चकत्रयम् ॥ १३९॥",
            "a": "30",
            "p": 1
        },
        {
            "i": "301140",
            "n": 140,
            "s": "यज्ञावसाने निखिलाश्च पाण्डवाः कृष्णा च पृथ्वीमखिलां सवित्ताम् ।\nमङ्गल्यमात्रं दयिताशरीरे निधाय सर्वाभरणानि चैव ।\nसमर्पयामासुरजे वरेण्ये व्यासे विभागाय यथोक्तमृत्विजाम् ॥ १४०॥",
            "a": "30",
            "p": 1
        },
        {
            "i": "301141",
            "n": 141,
            "s": "प्रियो विभागो यदमुष्य विष्णोरतो विभागार्थमिवाऽर्पयंस्ते ।\nहृदा समस्तं हरयेऽर्पितं तैः स हि द्विजस्थोऽपि समस्तकर्ता ॥ १४१॥",
            "a": "30",
            "p": 1
        },
        {
            "i": "301142",
            "n": 142,
            "s": "देहेन्द्रियप्राणमनांसि चेतनैः सहैव तस्मा अतिसृज्य नेमुः ।\nत्वदीयमेतन्निखिलं वयं च नास्त्यस्मदीयं क्वच किञ्चनेश ।\nस्वन्त्र एकोऽसि न कश्चिदन्यः सर्वत्र पूर्णोऽसि सदेति हृष्टाः ॥ १४२॥",
            "a": "30",
            "p": 1
        },
        {
            "i": "301143",
            "n": 143,
            "s": "ततो विभक्ते मुनयोऽवदंस्ते प्रत्यर्पयामो वयमेषु राज्यम् ।\nपूर्णा हिरण्येन वयं धरायाः प्रपालने योग्यतमा इमे हि ॥ १४३॥",
            "a": "30",
            "p": 1
        },
        {
            "i": "301144",
            "n": 144,
            "s": "पार्थाः सभार्या द्विजवाक्यमेतन्निशम्य कृष्णाय पुनः प्रणम्य ।\nऊचुस्तपो नोऽस्तु वनेऽर्पयित्वा राज्यं मुखान्ते त्वयि धर्मलब्धम् ॥ १४४॥",
            "a": "30",
            "p": 1
        },
        {
            "i": "301145",
            "n": 145,
            "s": "इतीरितः प्राह स बादरायणो मुनीश्वरैरप्यनुयाचितः प्रभुः ।\nहिरण्यमेव स्वमिदं मुनीनां मदाज्ञया भूङ्ग्ध्वमशेषराज्यम् ॥ १४५॥",
            "a": "30",
            "p": 1
        },
        {
            "i": "301146",
            "n": 146,
            "s": "समर्पितं मे फलवच्च तत् स्यात् पुनर्ग्रहो नैव च दोषकारी ।\nपितामहोऽहं भवतां विशेषतो गुरुः पतिश्चैव ततो मदर्हथ ॥ १४६॥",
            "a": "30",
            "p": 1
        },
        {
            "i": "301147",
            "n": 147,
            "s": "इतीरितास्ते प्रतिपद्य राज्यं ददुर्हिरण्यं निखिलं च तस्मै ।\nविभज्य विप्रान् स निजं तु भागमदात् पृथायै निखिलम् प्रसन्नः ॥ १४७॥",
            "a": "30",
            "p": 1
        },
        {
            "i": "301148",
            "n": 148,
            "s": "सभार्यकाणां वररत्नभूषणान्यशेषतः पुत्रभुवां प्रदाय ।\nपृथक्पृथग् योग्यवरानथैभ्यः प्रादात् प्रभुस्ते मुदिताः प्रणेमुः ॥ १४८॥",
            "a": "30",
            "p": 1
        },
        {
            "i": "301149",
            "n": 149,
            "s": "तद् यज्ञपञ्चकमजस्त्रिगुणां स एभ्यः सद्दक्षिणां क्रतुपतिर्निखिलामवाप्य ।\nचक्रेऽश्वमेधत्रयमेकमेकं तेषां हरिर्बहुसुवर्णकनामधेयम् ॥ १४९॥",
            "a": "30",
            "p": 1
        },
        {
            "i": "301150",
            "n": 150,
            "s": "सकृष्णेष्वथ पार्थेषु सस्नातावभृथेष्वलम् ।\nपञ्चेन्द्रवद् विराजत्सु स्तूयमानेष्वृषीश्वरैः ॥ १५०॥",
            "a": "30",
            "p": 1
        },
        {
            "i": "301151",
            "n": 151,
            "s": "स्तूयमाने च तद्यज्ञे क्रोधो नकुलतां गतः ।\nकृत्वोग्रगर्जनं यज्ञं तांश्च यज्ञकृतोऽखिलान् ॥ १५१॥",
            "a": "30",
            "p": 1
        },
        {
            "i": "301152",
            "n": 152,
            "s": "गर्हयन्नूचिवानित्थं भार्यापुत्रस्नुषायुतः ।\nसक्तुप्रस्थमदाद् विप्र उञ्छवृत्तिः सुभक्तितः ॥ १५२॥",
            "a": "30",
            "p": 1
        },
        {
            "i": "301153",
            "n": 153,
            "s": "धर्मायातिथये तस्य कलां नार्हति षोडशीम् ।\nयज्ञोऽयमिति हेतुं च विप्रैः पृष्टोऽभ्यभाषत ॥ १५३॥",
            "a": "30",
            "p": 1
        },
        {
            "i": "301154",
            "n": 154,
            "s": "अतिथेस्तस्य पादोदक्लिन्नः पार्श्वो हिरण्मयः ।\nएको ममाभूदपरः सर्वतीर्थादिकेष्वपि ॥ १५४॥",
            "a": "30",
            "p": 1
        },
        {
            "i": "301155",
            "n": 155,
            "s": "मज्जतोऽवभृथेष्वद्धा यज्ञानामत्र चाऽदरात् ।\nनाभूदित्यथ तत्तत्त्ववेदिभिर्मुनिपुङ्गवैः ॥ १५५॥",
            "a": "30",
            "p": 1
        },
        {
            "i": "301156",
            "n": 156,
            "s": "कृष्णेन च तमोऽन्धं तं प्रापयद्भिः स्मिते कृते ।\nअदर्शनं जगामाऽशु तमः प्राप च कालतः ।\nतदर्थमेव हैरण्यः पार्श्वस्तस्याभवत् पुरा ॥ १५६॥",
            "a": "30",
            "p": 1
        },
        {
            "i": "301157",
            "n": 157,
            "s": "कृष्णस्य पाण्डवानां च मखादेश्च गुणान् बहून् ।\nवदन्तो भत्सयाञ्चक्रुस्तन्मतज्ञा मधुद्विषः ॥ १५७॥",
            "a": "30",
            "p": 1
        },
        {
            "i": "301158",
            "n": 158,
            "s": "श्राद्धार्थं हि पयः पूर्वं जमदग्नेरदूषयत् ।\nनाकुलेनैव रूपेण क्रोधस्तं पितरोऽशपन् ॥ १५८॥",
            "a": "30",
            "p": 1
        },
        {
            "i": "301159",
            "n": 159,
            "s": "भव त्वं नकुलस्तावद् यावद् धर्मादिकान् सुरान् ।\nक्षेप्स्यसीति तमो घोरं भूयः पापेन यात्वयम् ।\nइत्यभिप्रेत्यः तैः शप्तस्तथा कृत्वा तमोऽभ्ययात् ॥ १५९॥",
            "a": "30",
            "p": 1
        },
        {
            "i": "301160",
            "n": 160,
            "s": "यद्यप्यल्पधनत्यक्तं वित्तं बहुफलं भवेत् ।\nतथाऽप्यनन्तफलदाः कर्तुरेव महागुणाः ॥ १६०॥",
            "a": "30",
            "p": 1
        },
        {
            "i": "301161",
            "n": 161,
            "s": "सतां प्रीतिश्च तत्रापि सद्वरो हरिरेव हि ।\nपार्थेभ्योऽभ्यधिकः कर्ता समो वा को गुणैर्भवेत् ॥ १६१॥",
            "a": "30",
            "p": 1
        },
        {
            "i": "301162",
            "n": 162,
            "s": "सतां च प्रवरो विष्णुः सद्भिर्मुनिवरैर्युतः ।\nप्रत्यक्षतः कारयति पार्थैः प्रियतमैश्च तैः ।\nयं मखप्रवरं तस्य समं किं शुभसाधनम् ॥ १६२॥",
            "a": "30",
            "p": 1
        },
        {
            "i": "301163",
            "n": 163,
            "s": "पठन्ति पैङ्गिनश्चैतान् मन्त्रानन्वर्थकानिह ।\n' अवैष्णवकृतं कर्म सर्वमन्तवदुच्यते ।\nअनन्तं वैष्णवकृतं तत्र वर्णक्रमात् परम् ॥ १६३॥",
            "a": "30",
            "p": 1
        },
        {
            "i": "301164",
            "n": 164,
            "s": "वैष्णवेष्वपि मर्त्यैर्यत् कृतं शतगुणं ततः ।\nगान्धर्वं कर्म तस्माच्च मुनिभिः पितृभिस्ततः ॥ १६४॥",
            "a": "30",
            "p": 1
        },
        {
            "i": "301165",
            "n": 165,
            "s": "देवशक्रशिवब्रह्मकृतं तस्मात् क्रमेण च ।\nशतोत्तरमिति ज्ञेयं नान्यद् ब्रह्मकृतोपमम् ॥ १६५॥",
            "a": "30",
            "p": 1
        },
        {
            "i": "301166",
            "n": 166,
            "s": "वैष्णवत्वं क्रमोद्वृद्धं ब्रह्मान्तं जीवराशिषु ।\nफलाधिक्यं कर्मणां हि विष्णोः प्रीत्यैव नान्यथा' ॥ १६६॥",
            "a": "30",
            "p": 1
        },
        {
            "i": "301167",
            "n": 167,
            "s": "इति तेन न पार्थानां कर्मणाऽन्यत् समं क्वचित् ।\nगुणैर्ज्ञानादिभिर्वाऽपि तस्मात् क्रोधः स तामसः ।\nविनिन्द्य तान् सुसत्त्वस्थांस्तमोऽन्धमुपजग्मिवान् ॥ १६७॥",
            "a": "30",
            "p": 1
        },
        {
            "i": "301168",
            "n": 168,
            "s": "अथ पृष्टो वासुदेवः सुरविप्रादिसंसदि ।\nयुधिष्ठिरेण संहृष्टो जगादाशेषतः प्रभुः ॥ १६८॥",
            "a": "30",
            "p": 1
        },
        {
            "i": "301169",
            "n": 169,
            "s": "ते च श्रुत्वाऽखिलान् धर्मान् भक्त्या परमया युताः ।\nपूजयन्तो जगन्नाथमापुश्च परमां मुदम् ॥ १६९॥",
            "a": "30",
            "p": 1
        },
        {
            "i": "31101",
            "n": 1,
            "s": "औं ॥ यज्ञेश्वरेणाभियुतेषु युक्त्या महीं प्रशासत्सु पृथासुतेषु ।\nयियक्षुरागान्निशि विप्रवर्यो युधिष्ठिरं वित्तमभीप्समानः ॥ १॥",
            "a": "31",
            "p": 1
        },
        {
            "i": "31102",
            "n": 2,
            "s": "प्रातर्ददानीति नृपस्य वाक्यं निशम्य विप्रस्त्वरितो मखार्थे ।\nभीमं ययाचे स नृपोक्तमाशु निशम्य चादान्निजहस्तभूषणम् ॥ २॥",
            "a": "31",
            "p": 1
        },
        {
            "i": "31103",
            "n": 3,
            "s": "अनर्घमग्निप्रतिमं विचित्ररत्नाञ्चितं विप्रवरस्तदाप्य ।\nययौ कृतार्थोऽथ च नन्दिघोषमकारयद् वायुसुतस्तदैव ॥ ३॥",
            "a": "31",
            "p": 1
        },
        {
            "i": "31104",
            "n": 4,
            "s": "अकालजं तं तु निशम्य राजा पप्रच्छ दूतैस्तमुवाच भीमः ।\nयन्मर्त्यदेहोऽपि विनिश्चितायुरभून्नृपस्तेन ममाऽस हर्षः ॥ ४॥",
            "a": "31",
            "p": 1
        },
        {
            "i": "31105",
            "n": 5,
            "s": "इतीरितोऽसौ नृपतिस्त्वरेत धर्मार्थमित्यस्य मतं प्रपूजयन् ।\nजगाद साध्वित्यथ भूय एव धर्मे त्वरावानपि सम्बभूव ॥ ५॥",
            "a": "31",
            "p": 1
        },
        {
            "i": "31106",
            "n": 6,
            "s": "अथाम्बिकेयं विषयेषु सक्तं दुस्सङ्गदुष्टं कृतभूरिदोषम् ।\nसमस्तराजाप्ययहेतुभूतं निचाय्य तं मारुतिरन्वकम्पत ॥ ६॥",
            "a": "31",
            "p": 1
        },
        {
            "i": "31107",
            "n": 7,
            "s": "अकुर्वतस्तीक्ष्णतपः कुतश्चिन्नैवास्य लोकाप्तिरमुष्य भूयात् ।\nरागाधिकोऽयं न तपश्च कुर्यादित्यस्य वैराग्यकराणि चक्रे ॥ ७॥",
            "a": "31",
            "p": 1
        },
        {
            "i": "31108",
            "n": 8,
            "s": "आज्ञां परैरस्य निहन्ति सोदरैर्वधूजनैरप्यतिपूजितेऽस्मिन् ।\nस निष्टनत्येवमपीतरैः स सुपूजितो नाऽस तदा विरागः ॥ ८॥",
            "a": "31",
            "p": 1
        },
        {
            "i": "31109",
            "n": 9,
            "s": "सर्वे हि पार्थास्तमृते सभार्या वैचित्रवीर्यं परमादरेण ।\nपर्येव चक्रुः सततं सभार्यं कृष्णा च न स्यात् तनयार्तिमानिति ॥ ९॥",
            "a": "31",
            "p": 1
        },
        {
            "i": "31110",
            "n": 10,
            "s": "स प्रीयमाणो नितरां च तेषु नैवाधिकं प्रीयते भीमसेने ।\nस्मरन् सुतांस्तेन हतान् समस्तानपि प्रभावं परमस्य जानन् ॥ १०॥",
            "a": "31",
            "p": 1
        },
        {
            "i": "31111",
            "n": 11,
            "s": "तस्यापनेतुं विषयेषु सक्तिं द्वेषं तथैवाऽत्मनि भीमसेनः ।\nजगाद माद्रीसुतयोः समक्षमास्फोट्य संशृण्वत एव तस्य ॥ ११॥",
            "a": "31",
            "p": 1
        },
        {
            "i": "31112",
            "n": 12,
            "s": "ताविमौ मे भुजौ वृत्तौ पीनौ चन्दनरूषितौ ।\nययोरन्तरमासाद्य जरढस्य सुता हताः ॥ १२॥",
            "a": "31",
            "p": 1
        },
        {
            "i": "31113",
            "n": 13,
            "s": "यमौ तदन्वमोदेतां तत्स्नेहाद् गौरवादपि ।\nनैव तत् कृष्णया ज्ञातं पृथया च सपुत्रया ॥ १३॥",
            "a": "31",
            "p": 1
        },
        {
            "i": "31114",
            "n": 14,
            "s": "तच्छ्रुत्वोत्पन्ननिर्वेदं क्षत्ता ज्येष्ठस्य वर्द्धयन् ।\nउवाच जीविताशा ते ननु राजन् महीयसी ।\nभीमापवर्जितं पिण्डमादत्से गृहपालवत् ॥ १४॥",
            "a": "31",
            "p": 1
        },
        {
            "i": "31115",
            "n": 15,
            "s": "नचापराधो भीमस्य ब्रुवतस्त्वामिदं वचः ।\nअग्निर्निसृष्टो दत्तश्च गरो दाराश्च दूषिताः ।\nहृतं क्षेत्रं धनं यस्य किं भीमेन कृतं त्वयि ॥ १५॥",
            "a": "31",
            "p": 1
        },
        {
            "i": "31116",
            "n": 16,
            "s": "अलमासज्जतस्तेऽद्य निर्वेदकरमीरितम् ।\nउपकाराय भीमेन तव द्वेषं त्यजात्र तत् ॥ १६॥",
            "a": "31",
            "p": 1
        },
        {
            "i": "31117",
            "n": 17,
            "s": "विमुच्य द्वेषकामौ त्वं वने तीर्थनिषेवकः ।\nतपसाऽऽराधय हरिं ततः पूतो भविष्यसि ॥ १७॥",
            "a": "31",
            "p": 1
        },
        {
            "i": "31118",
            "n": 18,
            "s": "इत्युक्तो द्वेषमुत्सृज्य भीमे निर्वेदमागतः ।\nअनुज्ञां तपसे प्राप्तुमुपवासपरोऽभवत् ॥ १८॥",
            "a": "31",
            "p": 1
        },
        {
            "i": "31119",
            "n": 19,
            "s": "अनश्नन्तं चतुर्थेऽह्नि धृतराष्ट्रं युधिष्ठिरः ।\nज्ञात्वा सम्प्रार्थयामास भोजनार्थं पुनःपुनः ॥ १९॥",
            "a": "31",
            "p": 1
        },
        {
            "i": "31120",
            "n": 20,
            "s": "अनुज्ञां वनवासाय त्वत्तः प्राप्यैव सर्वथा ।\nभोक्ष्येऽन्यथा नेति वदन् धृतराष्ट्रः श्रमान्वितः ।\nउपवासकृशो भार्यां शिश्रिये मूर्च्छितः क्षणात् ॥ २०॥",
            "a": "31",
            "p": 1
        },
        {
            "i": "31121",
            "n": 21,
            "s": "शन्तमेन करेणाथ धर्मजस्तं मृदु स्पृशन् ।\nशनैः सञ्ज्ञामगमयदब्रवीच्च सुदुःखितः ॥ २१॥",
            "a": "31",
            "p": 1
        },
        {
            "i": "31122",
            "n": 22,
            "s": "पुरस्कृत्य युयुत्सुं त्वं कुरु राज्यमकण्टकम् ।\nवयमेव त्वदर्थाय कुर्मः सर्वे तपो वने ॥ २२॥",
            "a": "31",
            "p": 1
        },
        {
            "i": "31123",
            "n": 23,
            "s": "नेत्याह धृतराष्ट्रस्तं कुलधर्मो हि नो वने ।\nअन्ते देहपरित्यागस्तन्माऽनुज्ञातुमर्हसि ॥ २३॥",
            "a": "31",
            "p": 1
        },
        {
            "i": "31124",
            "n": 24,
            "s": "तयोर्विवदतोरेवं कृष्णद्वैपायनः प्रभुः ।\nसर्वज्ञः सर्वकर्तेश आविर्भूतोऽब्रवीन्नृपम् ॥ २४॥",
            "a": "31",
            "p": 1
        },
        {
            "i": "31125",
            "n": 25,
            "s": "तपसाऽशेषदोषाणां क्षयकाममिमं नृपम् ।\nअनुजानीहि नैवास्य धर्मविघ्नकरो भव ॥ २५॥",
            "a": "31",
            "p": 1
        },
        {
            "i": "31126",
            "n": 26,
            "s": "काले निर्वेदमापन्नस्तपसा दग्धकिल्बिषः ।\nशुभ्रां गतिमयं यायादन्यथा न कथञ्चन ॥ २६॥",
            "a": "31",
            "p": 1
        },
        {
            "i": "31127",
            "n": 27,
            "s": "इत्युक्तो धर्मराजस्तमनुजज्ञे स चाशितः ।\nशिक्षयामास सद्धर्मान् नीतिं च विदुषेऽप्यलम् ।\nकेवलस्नेहतो राज्ञे शुश्राव विनयाय सः ॥ २७॥",
            "a": "31",
            "p": 1
        },
        {
            "i": "31128",
            "n": 28,
            "s": "अनुज्ञाय गृहं प्राप्ते धर्मजे विदुरं पुनः ।\nश्राद्धाय वित्तमाकाङ्क्षन् प्रेषयामास तद्वचः ॥ २८॥",
            "a": "31",
            "p": 1
        },
        {
            "i": "31129",
            "n": 29,
            "s": "श्रुत्वा युधिष्ठिरो भीममाह दातव्यमद्य नः ।\nपुत्रपौत्राप्तबन्धूनां श्राद्धेच्छोर्वित्तमञ्जसा ॥ २९॥",
            "a": "31",
            "p": 1
        },
        {
            "i": "31130",
            "n": 30,
            "s": "तमाह भीमः पापानां विमुखानां मधुद्विषः ।\nपारलौकिकसाहाय्यं न कार्यमितरार्थतः ।\nदत्तेनापि हि वित्तेन पुत्रश्राद्धं करिष्यति ॥ ३०॥",
            "a": "31",
            "p": 1
        },
        {
            "i": "31131",
            "n": 31,
            "s": "तज्ज्ञात्वा ददतां दोषो भवेदिति विचिन्तयन् ।\nकष्टात् कष्टतरं यान्तु सर्वे दुर्योधनादयः ॥ ३१॥",
            "a": "31",
            "p": 1
        },
        {
            "i": "31132",
            "n": 32,
            "s": "भीष्मादीनां वयं श्राद्धकर्तारस्तेन किं ततः ।\nकानीनत्वात्तु कर्णस्य सहास्माभिः पृथैव हि ।\nश्राद्धकर्मण्यधिकृता किं तस्मै दीयते धनम् ॥ ३२॥",
            "a": "31",
            "p": 1
        },
        {
            "i": "31133",
            "n": 33,
            "s": "इत्युक्तवन्तं नृपतिरर्जुनश्चोचतुः पुनः ।\nयियासोर्याचमानाय निजबाहुबलार्जितम् ।\nदेहि वित्तं परमतः किं त्वामेषोऽभियाचते ॥ ३३॥",
            "a": "31",
            "p": 1
        },
        {
            "i": "31134",
            "n": 34,
            "s": "इत्युक्तमपि नेत्येव ब्रुवाणं शुद्धधार्मिकम् ।\nअप्रीत्या जोषमास्वेति प्रोच्योवाच युधिष्ठिरः ॥ ३४॥",
            "a": "31",
            "p": 1
        },
        {
            "i": "31135",
            "n": 35,
            "s": "कोशतो यद् बहिर्वित्तं दानभोगादिकारणम् ।\nमम सन्निहितं सर्वं तत् पित्रेऽद्यार्पितं मया ॥ ३५॥",
            "a": "31",
            "p": 1
        },
        {
            "i": "31136",
            "n": 36,
            "s": "एवमेवार्जुनोऽप्याह विदुरं पुनरूचतुः ।\nमुख्यधर्मरते भीमे न पिता क्रोद्धुमर्हति ।\nइत्युक्तो वित्तमादाय गत्वा क्षत्ताऽग्रजेऽब्रवीत् ॥ ३६॥",
            "a": "31",
            "p": 1
        },
        {
            "i": "31137",
            "n": 37,
            "s": "युधिष्ठिरार्जुनौ भक्तिं नितरां त्वयि चक्रतुः ।\nनातिहृष्टस्त्वदाज्ञायां भीमस्तन्मा क्रुधोऽत्र च ॥ ३७॥",
            "a": "31",
            "p": 1
        },
        {
            "i": "31138",
            "n": 38,
            "s": "शुद्धे क्षत्रियधर्मे हि नितरोऽयं वृकोदरः ।\nनृपार्जुनौ धर्मरतावपि लोककृपापरौ ॥ ३८॥",
            "a": "31",
            "p": 1
        },
        {
            "i": "31139",
            "n": 39,
            "s": "अजातकोपस्तच्छ्रुत्वा धृतराष्ट्रः प्रशान्तधीः ।\nकृत्वा श्राद्धानि सर्वेषां महादानान्यनारतम् ।\nदशरात्रं ददौ शुद्धमनसा निर्.हृणत्वधीः ॥ ३९॥",
            "a": "31",
            "p": 1
        },
        {
            "i": "31140",
            "n": 40,
            "s": "सर्वं समर्प्य गोविन्दे पार्थेभ्योऽन्येभ्य एव च ।\nस्वजनेभ्यः समादाय स्रवन्नेत्रेभ्य उच्चधीः ।\nअनुज्ञां निर्गतः प्राह पौरजानपदान् नृपः ॥ ४०॥",
            "a": "31",
            "p": 1
        },
        {
            "i": "31141",
            "n": 41,
            "s": "धर्मतो रक्षिता यूयमस्मत्पूर्वैर्महात्मभिः ।\nनचाहं परमस्नेहाद् युष्माभिः सुकृपालुभिः ।\nअरक्षितेति कथितः प्रमादादपि सज्जनाः ॥ ४१॥",
            "a": "31",
            "p": 1
        },
        {
            "i": "31142",
            "n": 42,
            "s": "इष्टं च यज्ञैः पूर्तैश्च चरितं युष्मदाश्रयात् ।\nपुत्रस्तु मम पापात्मा सर्वक्षत्रविनाशकः ।\nसर्वातिशङ्की मूढश्च वृद्धानां शासनातिगः ॥ ४२॥",
            "a": "31",
            "p": 1
        },
        {
            "i": "31143",
            "n": 43,
            "s": "सौभ्रात्रं येन सन्त्यज्य पाण्डवेषु महात्मसु ।\nकृतं विरूपं सुमहत् कुर्याद् यन्नापरः क्वचित् ॥ ४३॥",
            "a": "31",
            "p": 1
        },
        {
            "i": "31144",
            "n": 44,
            "s": "अप्रियाणि च कृष्णस्य सुबहून्याचरत् कुधीः ।\nप्रायस्तेनापि मन्देन न युष्मास्वशिवं कृतम् ॥ ४४॥",
            "a": "31",
            "p": 1
        },
        {
            "i": "31145",
            "n": 45,
            "s": "भ्रातरोऽस्य च सर्वेऽपि तच्छीलमनुवर्तिनः ।\nहताश्च स्वेन पापेन ससुतामात्यबान्धवाः ॥ ४५॥",
            "a": "31",
            "p": 1
        },
        {
            "i": "31146",
            "n": 46,
            "s": "सोऽहं वयोगतश्चैव पुत्राधिभिरभिप्लुतः ।\nतत्सम्बन्धकृतं पापं स्वकृतं चात्यपेशलम् ।\nपाण्डवेषु सकृष्णेषु तपसा मार्ष्टुमुद्यतः ॥ ४६॥",
            "a": "31",
            "p": 1
        },
        {
            "i": "31147",
            "n": 47,
            "s": "तत्र मामनुजानीध्वं कृपया मित्रवत्सलाः ।\nमत्प्रियार्थमपि स्नेहः पाण्डवेषु महात्मसु ॥ ४७॥",
            "a": "31",
            "p": 1
        },
        {
            "i": "31148",
            "n": 48,
            "s": "क्रियमाणोऽपि कर्तव्यो भूय एव सदाऽचलः ।\nते हि मे पुत्रकाः सन्त इहामुत्र च सौख्यदाः ॥ ४८॥",
            "a": "31",
            "p": 1
        },
        {
            "i": "31149",
            "n": 49,
            "s": "इत्युक्तैः स्वगुणानुच्चैः कीर्तयद्भिः सुदुःखितैः ।\nपर्यश्रुनयनैः कृच्छ्रात् पौरजानपदैश्चिरात् ।\nअनुज्ञातो ययौ पार्थैरनुयातः सुदूरतः ॥ ४९॥",
            "a": "31",
            "p": 1
        },
        {
            "i": "31150",
            "n": 50,
            "s": "सञ्जयो विदुरश्चैनं सभार्यमनुजग्मतुः ।\nअनुवव्राज तं कुन्ती वनाय कृतनिश्चया ॥ ५०॥",
            "a": "31",
            "p": 1
        },
        {
            "i": "31151",
            "n": 51,
            "s": "वार्यमाणाऽपि तनयैः सभार्यैर्भृशदुःखितैः ।\nसंस्थाप्य तान् सुकृच्छ्रेण ययौ साऽन्वेव तं नृपम् ॥ ५१॥",
            "a": "31",
            "p": 1
        },
        {
            "i": "31152",
            "n": 52,
            "s": "संन्दर्शितपथो राजा कुन्तीविदुरसञ्जयैः ।\nगान्धारीसहितः प्राप कुरुक्षेत्रे जगद्गुरोः ।\nक्रमेणैवाऽश्रमं व्यासदेवस्य सुरपूजितम् ॥ ५२॥",
            "a": "31",
            "p": 1
        },
        {
            "i": "31153",
            "n": 53,
            "s": "त्रिवत्सरादस्य निजस्य लोकस्याऽप्तिं सभार्यस्य जगाद तत्र ।\nब्रह्माङ्कजस्तेन भृशं प्रतीतो व्यासोपदिष्टं व्यचरत् तपोऽग्र्यम् ॥ ५३॥",
            "a": "31",
            "p": 1
        },
        {
            "i": "31154",
            "n": 54,
            "s": "सक्षत्तृगान्धारिपृथे ससञ्जये तपोभिराराधयति प्रभुं हरिम् ।\nवैचित्रवीर्येऽत्र सदारबन्धुभृत्यास्तु पार्था दृशये समाययुः ॥ ५४॥",
            "a": "31",
            "p": 1
        },
        {
            "i": "31155",
            "n": 55,
            "s": "क्षत्तैकतामत्र युधिष्ठिरेण प्राप्तोऽथ भार्यासहितं ससञ्जयम् ।\nउपासमानेषु विचित्रवीर्यपुत्रं पृथां चैव पृथासुतेषु ॥ ५५॥",
            "a": "31",
            "p": 1
        },
        {
            "i": "31156",
            "n": 56,
            "s": "प्रादुर्बभूवामितशक्तितेजोज्ञानाद्भुतैश्वर्यसुखादिरूपः ।\nव्यासो हरिस्तत्र समीक्ष्य सर्वे सम्पूजयामासुरुदग्रभक्त्या ॥ ५६॥",
            "a": "31",
            "p": 1
        },
        {
            "i": "31157",
            "n": 57,
            "s": "तैः पूजितस्तत्र निषण्ण आह यद्यद् यदिष्टं प्रवदन्तु तत्तत् ।\nदास्यामि तस्याद्य तदित्यमुष्मिन् भक्त्युच्छ्रयः पाण्डुसुतैः सदारैः ।\nवृतोऽत्र कुन्ती रविसूनुजन्ममृत्यूत्थदोषापगमं ययाचे ॥ ५७॥",
            "a": "31",
            "p": 1
        },
        {
            "i": "31158",
            "n": 58,
            "s": "तेषां प्रदत्तेष्वभिवाञ्छितेषु वैचित्रवीर्यः सह भार्ययैव ।\nसम्मन्त्र्य निःशेषरणेहतानां सन्दर्शनं प्रार्थितवांस्तमीशम् ॥ ५८॥",
            "a": "31",
            "p": 1
        },
        {
            "i": "31159",
            "n": 59,
            "s": "ततस्तु ते सत्यवतीसुतस्य सर्वेश्वरस्याऽज्ञया सर्व एव ।\nसमागताः स्वर्गलोकात् क्षणेन दत्ता च दिव्या दृगमुष्य राज्ञः ॥ ५९॥",
            "a": "31",
            "p": 1
        },
        {
            "i": "31160",
            "n": 60,
            "s": "ऊषुश्च रात्रिं परमाज्ञयैव सर्वे स्वभार्यासहिता यथा पुरा ।\nतृप्तः सदारो नृपतिश्च तत्र सर्वेऽपि दृष्ट्वा महदद्भुतं तत् ॥ ६०॥",
            "a": "31",
            "p": 1
        },
        {
            "i": "31161",
            "n": 61,
            "s": "अथाऽज्ञयैवास्य परस्य सर्वाः स्त्रियो निजेशैः सहिता ययुः स्वम् ।\nविनोत्तरां तां तु कथां निशम्य पारीक्षितोऽयाचत तातदृष्टिम् ॥ ६१॥",
            "a": "31",
            "p": 1
        },
        {
            "i": "31162",
            "n": 62,
            "s": "तं चाऽनयामास तदैव कृष्णो ह्यचिन्त्यशक्तिः स विकुण्ठलोकात् ।\nदृष्ट्वा स पारीक्षित आप तुष्टिं स्वतातमीशेन समाहृतं पुनः ॥ ६२॥",
            "a": "31",
            "p": 1
        },
        {
            "i": "31163",
            "n": 63,
            "s": "सम्पूज्य तं कृष्णमपीशवन्द्यं क्षमापयामास परीक्षिदात्मजः ।\nचक्रे च विस्रम्भमतीव भारते पुनश्च तत्रत्यजनैः समेतः ॥ ६३॥",
            "a": "31",
            "p": 1
        },
        {
            "i": "31164",
            "n": 64,
            "s": "पार्थाः पुनः प्राप्य पुरं स्वकीयं धर्मेण पृथ्वीं परिपालयन्तः ।\nभोगानरागा अजुषन्त योग्यान् युक्ता जगद्धातरि वासुदेवे ॥ ६४॥",
            "a": "31",
            "p": 1
        },
        {
            "i": "31165",
            "n": 65,
            "s": "वर्षत्रयान्ते त्मसमाहिताग्निं त्यक्ताग्निभिस्तैर्वनमालिहद्भिः ।\nते शुश्रुवुर्धृतराष्ट्रं सभार्यं सहैव कुन्त्या परिदग्धदेहम् ॥ ६५॥",
            "a": "31",
            "p": 1
        },
        {
            "i": "31166",
            "n": 66,
            "s": "व्रीळामुखा ध्यानपरा निशम्य स्वर्यातमात्मीयपितृव्यमाशु ।\nसमेत्य भर्त्रा प्रतिपूज्यमानां कुन्तीं च तप्ता विदधुः क्रियाश्च ॥ ६६॥",
            "a": "31",
            "p": 1
        },
        {
            "i": "31167",
            "n": 67,
            "s": "ते विष्णुभक्त्या परिपूतकर्मभिर्ज्ञानेन चान्ते तमनुस्मरन्तः ।\nपार्थैः सुपुत्रैः सुकृतोर्ध्वकर्मभिर्वृद्धिं सुखस्याऽपुरनप्ययां शुभाम् ॥ ६७॥",
            "a": "31",
            "p": 1
        },
        {
            "i": "31168",
            "n": 68,
            "s": "गावद्गणिर्व्याससकाशमेत्य शुश्रूषया तस्य पुनर्निजां गतिम् ।\nप्रपेदिवान् पाण्डुसुताश्च कृष्णं प्रतीक्षमाणाः पृथिवीमशासन् ॥ ६८॥",
            "a": "31",
            "p": 1
        },
        {
            "i": "31169",
            "n": 69,
            "s": "अष्टादशाब्दाः पृथिवीं समस्तां प्रशासतामेवमगुर्महात्मनाम् ।\nअरिक्तधर्मार्थसुखोत्तमानामनुज्झितानन्तपदस्मृतीनाम् ॥ ६९॥",
            "a": "31",
            "p": 1
        },
        {
            "i": "32101",
            "n": 1,
            "s": "औं ॥ ततः कुरुक्षेत्रमवाप्य कृष्णो दीक्षां प्रपेदे द्विषडब्दसत्रे ।\nस एव च व्यासभृगूद्वहात्मा चक्रेऽत्र सादस्यमजोऽप्रमेयः ॥ । १॥",
            "a": "32",
            "p": 1
        },
        {
            "i": "32102",
            "n": 2,
            "s": "तत्रर्त्विजो दक्षभृगुप्रधानाः पार्था यदूनां प्रवरैः समेताः ।\nब्रह्मेशशक्रप्रमुखाः सुराश्च चक्रुः सुसाचिव्यमनन्तदासाः ॥ । २॥",
            "a": "32",
            "p": 1
        },
        {
            "i": "32103",
            "n": 3,
            "s": "सर्वे च जीवा वसुधातळस्था येऽन्येऽन्तरिक्षद्युमुखोत्तरेषु ।\nवसन्ति नारायणपादसंश्रयास्ते चात्र सर्वे मुमुदुः सनागाः ॥ । ३॥",
            "a": "32",
            "p": 1
        },
        {
            "i": "32104",
            "n": 4,
            "s": "सुनिर्णयस्तत्त्वविनिर्णयार्थिनां तत्त्वस्य चाभूदिह वादशीलिनाम् ।\nमिथो विवादात् सुरभूसुराणां वाक्याद्धरेर्व्यासभृगूद्वहात्मनः ॥ । ४॥",
            "a": "32",
            "p": 1
        },
        {
            "i": "32105",
            "n": 5,
            "s": "धर्मार्थकामानखिलानवापुस्तदर्थिनो मुक्तिमपीह कृष्णात् ।\nयथेष्टपानाशनवाससो जना विचेरुरत्रामरमानवादयः ॥ । ५॥",
            "a": "32",
            "p": 1
        },
        {
            "i": "32106",
            "n": 6,
            "s": "क्षेत्रं तदासीद्धरिलोकसम्मितं यदीयुरत्राखिलसज्जना युतिम् ।\nनानाप्तकामाश्च ततो बभूवुर्निर्यत्नदृश्यश्च यतोऽत्र केशवः ॥ । ६॥",
            "a": "32",
            "p": 1
        },
        {
            "i": "32107",
            "n": 7,
            "s": "द्वादशाब्दं महासत्रमेवमेतादृशं हरिः ।\nसमाप्यावभृथस्नातः पूजयित्वाऽखिलान् जनान् ॥ । ७॥",
            "a": "32",
            "p": 1
        },
        {
            "i": "32108",
            "n": 8,
            "s": "अनुजज्ञे क्रमेणैव वत्सरेण समागतान् ।\nस्वकुलं सञ्जिहीर्षुः स विप्रशापमजीजनत् ॥ । ८॥",
            "a": "32",
            "p": 1
        },
        {
            "i": "32109",
            "n": 9,
            "s": "उपदिश्य परं ज्ञानमुद्धवायामुमाश्रमम् ।\nबदर्याख्यं प्रापयित्वा सप्तमाब्दं शतोत्तरम् ।\nप्रतीक्षन् पालयामास पार्थैः सह भुवं प्रभुः ॥ । ९॥",
            "a": "32",
            "p": 1
        },
        {
            "i": "32110",
            "n": 10,
            "s": "समारब्धं कलियुगं यदा दुर्योधनोऽपतत् ।\nषट्त्रिंशाब्दं पुनः कृष्णः कृतमेवान्ववर्तयत् ॥ । १०॥",
            "a": "32",
            "p": 1
        },
        {
            "i": "32111",
            "n": 11,
            "s": "कृतादपि विशेषोऽयं यत् पुण्यस्याधिकं फलम् ।\nअल्पमेव च पापस्य कालात् कृष्णाज्ञया तथा ॥ । ११॥",
            "a": "32",
            "p": 1
        },
        {
            "i": "32112",
            "n": 12,
            "s": "एवं सुधार्मिके लोके हरिभक्तिपरायणे ।\nनष्टेषु कलिलिङ्गेषु युगवृत्तिमभीप्सवः ॥ । १२॥",
            "a": "32",
            "p": 1
        },
        {
            "i": "32113",
            "n": 13,
            "s": "ब्रह्मरुद्रादयो देवाः स्तुत्वा केशवमव्ययम् ।\nव्यज्ञापयन् स्वलोकाप्तिं औंइत्याह स चाच्युतः ॥ । १३॥",
            "a": "32",
            "p": 1
        },
        {
            "i": "32114",
            "n": 14,
            "s": "प्राचुर्ये सज्जनस्य स्यान्न कलेर्वृद्धिरञ्जसा ।\nइति स्वकुलसंहृत्यै प्रभासमनयत् प्रभुः ॥ । १४॥",
            "a": "32",
            "p": 1
        },
        {
            "i": "32115",
            "n": 15,
            "s": "पुण्यक्षेत्रेऽपि न मृतिः स्वगृहे त्वतिधर्मदा ।\nगत्यैवाल्पमपि क्षेत्रं स्यान्महत्फलमित्यजः ॥ । १५॥",
            "a": "32",
            "p": 1
        },
        {
            "i": "32116",
            "n": 16,
            "s": "प्रकाशयितुमेवैनान् प्रभासाय कुशस्थलात् ।\nनीत्वा दानादिसद्धर्मांस्तैरकारयदच्युतः ॥ । १६॥",
            "a": "32",
            "p": 1
        },
        {
            "i": "32117",
            "n": 17,
            "s": "ते ततः शापदोषेण कृष्णेनैव विमोहिताः ।\nमैरेयमत्ता अन्योन्यं निपात्य स्वां तनुं गताः ।\nतद् दृष्ट्वा बलदेवोऽपि योगेन स्वतनुं ययौ ॥ । १७॥",
            "a": "32",
            "p": 1
        },
        {
            "i": "32118",
            "n": 18,
            "s": "ततः परेशोऽगणितानुभावः स्वसारथिं पाण्डवानां सकाशम् ।\nस्वलोकयानप्रतिवेदनाय स्वस्यानु चैषां त्वरयाऽभ्ययातयत् ॥ । १८॥",
            "a": "32",
            "p": 1
        },
        {
            "i": "32119",
            "n": 19,
            "s": "अथाऽसतः पिप्पलमूल ईशितुरूरुस्थितं पादतळं सुताम्रम् ।\nदृष्ट्वा जरा नाम ससर्ज शल्यं भक्तोऽप्यलं रोहितं शङ्कमानः ॥ । १९॥",
            "a": "32",
            "p": 1
        },
        {
            "i": "32120",
            "n": 20,
            "s": "अच्छेद्याभेद्यदेहस्य शल्ये पादमुपस्थिते ।\nसमीपमागतो व्याधो दृष्ट्वा भीतोऽपतद् भुवि ॥ । २०॥",
            "a": "32",
            "p": 1
        },
        {
            "i": "32121",
            "n": 21,
            "s": "विप्रवाक्यं मानयानः कारयित्वाऽमुना हरिः ।\nपापं मां जहि देवेति याचन्तमनयद् दिवम् ॥ । २१॥",
            "a": "32",
            "p": 1
        },
        {
            "i": "32122",
            "n": 22,
            "s": "पादप्रहारदोषेण तं भृगुं व्याधतां गतम् ।\nपश्चात्तापेन भक्त्या च सुप्रीतस्तच्छरीरिणम् ।\nस्वाज्ञाप्राप्तविमानेन दिवं निन्ये जनार्दनः ॥ । २२॥",
            "a": "32",
            "p": 1
        },
        {
            "i": "32123",
            "n": 23,
            "s": "नीचा योनिर्नीचनीच कर्माऽप्तं नीचकर्मतः ।\nअदुष्टत्वात्तु मनसो भक्तिलोपो नचाप्यभूत् ।\nभृगोरत्राबुद्धिपूर्वं नातिदोषकृदप्यभूत् ॥ । २३॥",
            "a": "32",
            "p": 1
        },
        {
            "i": "32124",
            "n": 24,
            "s": "ततो विरिञ्चेशपुरन्दराद्याः पुनः स्तुवन्तोऽभिययुः प्रणम्य ।\nकृष्णं स चाऽश्वेव ययौ स्वलोकं स्वतेजसा सर्वमिदं प्रकाशयन् ॥ । २४॥",
            "a": "32",
            "p": 1
        },
        {
            "i": "32125",
            "n": 25,
            "s": "गोपालमन्त्रं भजतां फलप्रद एकेन रूपेण स भुव्यदृश्यः ।\nतस्थौ द्वितीयेन च सूर्यमण्डले तृतीयमासीच्छिवपूजितं वपुः ॥ । २५॥",
            "a": "32",
            "p": 1
        },
        {
            "i": "32126",
            "n": 26,
            "s": "सम्पूजितं ब्रह्मलोके चतुर्थं कञ्जोद्भवेनाथ परं स्वधाम ।\nसमाप्नुवानं वपुरस्य पञ्चमं भक्त्याऽन्वयुर्देववराः स्वशक्त्या ॥ । २६॥",
            "a": "32",
            "p": 1
        },
        {
            "i": "32127",
            "n": 27,
            "s": "तत्तेजसा ते प्रतिमुष्टदृष्टयः पुरुष्टुताद्या अमितोरुदीधितेः ।\nयावत् स्वगम्यं त्वनुगम्य तस्थुर्निमीलिताक्षा विहतोर्ध्वचाराः ॥ । २७॥",
            "a": "32",
            "p": 1
        },
        {
            "i": "32128",
            "n": 28,
            "s": "वीन्द्रेशशेषानुगतः स्वयम्भूर्धाम प्रविष्टं तमजं प्रणम्य ।\nवीन्द्रादिकैरप्ययुतः स्वपित्राऽऽश्लिष्टो रहश्चाकथयत् तथाऽस्तौत् ॥ । २८॥",
            "a": "32",
            "p": 1
        },
        {
            "i": "32129",
            "n": 29,
            "s": "स पूर्वरूपेण समाप्य चैक्यं विभज्य चेच्छानुसृतोऽथ रेमे ।\nहरिः श्रिया ब्रह्ममुखैश्च मुक्तैः सम्पूज्यमानोऽमितसद्गुणात्मा ॥ । २९॥",
            "a": "32",
            "p": 1
        },
        {
            "i": "32130",
            "n": 30,
            "s": "ब्रह्माऽपि शर्वादियुतः स्वलोकं प्राप्तः पुनस्तत्र गतं च कृष्णम् ।\nरेमेऽभिपश्यन् प्रतिपूजयंस्तं सुराश्च सर्वे रविबिम्बसंस्थम् ॥ । ३०॥",
            "a": "32",
            "p": 1
        },
        {
            "i": "32131",
            "n": 31,
            "s": "यतो न दर्शिता भ्रान्तिः प्रादुर्भावेष्वपि क्वचित् ।\nदेहत्यागानुकारेण हरिणा तदिहाच्युतः ॥ । ३१॥",
            "a": "32",
            "p": 1
        },
        {
            "i": "32132",
            "n": 32,
            "s": "मोहयित्वाऽसुरानन्धं तमः प्रापयितुं प्रभुः ।\nचिदानन्दैकदेहोऽपि त्यक्तं देहमिवापरम् ।\nसृष्ट्वा स्वदेहोपमितं शयानं भुव्यगाद् दिवम् ॥ । ३२॥",
            "a": "32",
            "p": 1
        },
        {
            "i": "32133",
            "n": 33,
            "s": "दारुकोक्त्या समायातः पार्थस्तमदहत् तदा ।\nरौहिणेयादिकानां च शरीराणि प्रधानतः ।\nदारुको विष्णुलोकं तु पुनराप यथागतम् ॥ । ३३॥",
            "a": "32",
            "p": 1
        },
        {
            "i": "32134",
            "n": 34,
            "s": "तथैव जनमोहाय प्राप्य वह्नावदृश्यताम् ।\nरुग्मिण्यगाद्धरेः पार्श्वं सत्या कृत्वा तपस्तथा ॥ । ३४॥",
            "a": "32",
            "p": 1
        },
        {
            "i": "32135",
            "n": 35,
            "s": "चिदानन्दैकदेहे हि द्विरूपे इव ते यतः ।\nएकैवातः कृष्णवत् ते दुष्टान् मोहयतस्तथा ॥ । ३५॥",
            "a": "32",
            "p": 1
        },
        {
            "i": "32136",
            "n": 36,
            "s": "अन्या महामहिष्यस्तु त्यक्त्वा देहं हुताशने ।\nकाश्चित् काश्चित्तु तपसा त्यक्तदेहा हरिं ययुः ॥ । ३६॥",
            "a": "32",
            "p": 1
        },
        {
            "i": "32137",
            "n": 37,
            "s": "रौहिणेयादिकानां च भार्या वह्निमुखे तनुम् ।\nत्यक्त्वा स्वभर्त्Qनेवाऽपुः सर्वा एव पतिव्रताः ॥ । ३७॥",
            "a": "32",
            "p": 1
        },
        {
            "i": "32138",
            "n": 38,
            "s": "वसुदेवः पार्थमुखाच्छ्रुत्वैतद् योगमास्थितः ।\nत्यक्त्वा देहं कश्यपत्वं प्राप कृष्णानुरागतः ॥ । ३८॥",
            "a": "32",
            "p": 1
        },
        {
            "i": "32139",
            "n": 39,
            "s": "तस्यार्जुनोऽश्वमेधाग्नावन्त्यकर्माकरोत् तदा ।\nत्यक्तदेहास्तस्य भार्या वह्नौ प्रापुस्तमेव च ॥ । ३९॥",
            "a": "32",
            "p": 1
        },
        {
            "i": "32140",
            "n": 40,
            "s": "स्त्रीबालसहिते पार्थ एकस्मिन् पथि गच्छति ।\nशापात् सुपापा आभीराः स्त्रीजनान् जह्रुरुद्धताः ॥ । ४१॥\nयास्ताः षोडशसाहस्रवनिताः शतसंयुताः ।\nकृष्णशापान्म्लेच्छवशं ययुर्दर्पनिमित्ततः ॥ । ४२॥\nह्रियमाणे धने चैव वनितासु च वासविः ।\nयुयुत्सुर्गाण्डिवं सज्यं कृच्छ्रेणैव चकार ह ॥ । ४३॥\nक्षीणास्तस्य शरा दैवान्नास्त्राणि स्मृतिमाययुः ।\nस तद् दैवकृतं ज्ञात्वा संस्मरन् पुरुषोत्तमम् ।\nनिघ्नञ्छत्रून् गाण्डिवेन शेषं रक्षन् कुरूनगात् ॥ । ४४॥\nस तेन पुंसां प्रवरेण हेतुभिः सम्बोधितोऽज्ञानतमोंशुमालिना ।\nसंस्थाप्य चेतः पुनरेव तस्मिन् जहौ शुचः प्रायश एव धैर्यात् ॥ । ४६॥\nस्त्रियो म्लेच्छहृताः कृष्णप्रेषिताद् दाल्भ्यतः पुनः ।\nगोविन्दैकादशीं श्रुत्वा कृत्वा सारस्वते जले ।\nनिमज्ज्य वायोर्वचनात् त्यक्तदेहा दिवं ययुः ॥ । ४७॥\nअर्जुनस्तु कुरुक्षेत्रे हार्दिक्ययुयुधानयोः ।\nसुतौ सारस्वते चैव देशे राज्येऽभ्यषेचयत् ॥ । ४८॥\nअनिरुद्धसुतं वज्रं प्रियं कृष्णस्य सद्गुणम् ।\nसशूरसेनेन्द्रप्रस्थराजानमकरोद् वशी ॥ । ४९॥\nस्त्रीबालांश्च धनं चैव तस्मिन् संस्थाप्य फल्गुनः ।\nययौ भ्रात्Qनशेषं च वृत्तं तेषामवर्णयत् ॥ । ५०॥\nते चावियोगसमयं स्मरन्तो मुरवैरिणा ।\nअभ्यषिञ्चन् भागवतं माहाराज्ये परीक्षितम् ॥ । ५१॥\nस्त्रीहारिणां च म्लेच्छानां वधायैनमयोजयन् ।\nकृतं च तेन तत् कर्म वोढ्रा पैतामहं धुरम् ।\nसमयं परिरक्षद्भिर्न पार्थैरेव यत् कृतम् ॥ । ५२॥\nवासुदेवपदा स्पृष्टभूकण्टकसमुद्धृतिः ।\nसमयः पाण्डवानां हि तस्यैवानुगतिः परम् ॥ । ५३॥\nअनुव्रजद्भिर्विश्वेशं नास्माभिर्भूस्तदुज्झिता ।\nभोज्या रक्ष्याऽपि वा तेषामित्येव समयः पुरा ॥ । ५४॥\nतत्र काळी भीमभार्या वैष्णवं योगमास्थिता ।\nकृष्णयैकत्वमापन्ना त्यक्त्वा देहं तु मानुषम् ॥ । ५५॥\nसुभद्राद्यास्तु या भार्याः पार्थानां तु तदाज्ञया ।\nयुयुत्सुश्चात्र शिक्षार्थं पौत्रस्यैवावसन् पुरे ॥ । ५६॥\nसन्त्यज्य राज्यचिह्नानि वैष्णवं योगमास्थिताः ।\nवीराध्वानं ययुः सर्वे कृष्णया सह पाण्डवाः ॥ । ५७॥\nप्रागुदीचीं दिशं पूर्वं ययुस्तत्रार्जुनो धनुः ।\nनात्यजल्लोभतस्तं तु समुद्रमुप पावकः ।\nदृष्ट्वा ययाचे राजानं तदुक्तः प्रास्यदम्बुधौ ॥ । ५८॥\nप्रातिभाव्यं तु वरुणे निस्तीर्याग्निरदृश्यताम् ।\nययौ तेऽपि ययुः क्षिप्रं प्लवन्तः सप्तवारिधीन् ॥ । ५९॥\nअहोभिः सप्तभिर्योगं समारूढाः प्रदक्षिणम् ।\nकृत्वा क्वचिदसज्जन्त आसेदुर्गन्धमादनम् ।\nअत्र नारायणक्षेत्रे तेषां तन्वोऽपतन् क्रमात् ॥ । ६०॥\nद्रौपदीसहदेवादिपञ्चानां तत्र मारुतिः ।\nसदेहनाकानिच्छुत्वाद् देहप्रपतनं हि तत् ॥ । ६१॥\nतेषामिहेति याथार्थ्यं जानन् पप्रच्छ धर्मजम् ।\nकेनकेनापतद् देहो दोषेण न इति क्रमात् ॥ । ६२॥\nमृतिकाले हि यो यस्य दोषं वक्त्यृणमोचनम् ।\nतस्मात् स्यादुक्तदोषस्येत्याह यच्छ्रुतिरेव तत् ।\nऋणमोक्षाय सर्वेषां भीमो दोषानवादयत् ॥ । ६३॥\nसोऽपीच्छापतितान् देहानजानञ्छुद्धकर्मणाम् ।\nअपश्यन् कारणं प्राह दोषान् स्यादेवमित्यपि ।\nराजा सम्भावनामात्रं नहि कार्यमकारणम् ॥ । ६४॥\n' स्वच्छन्दमृत्यवो योगाद् देहानुत्सृज्य पाण्डवाः ।\nकृष्णा चाऽपुः परं स्थानं यन्न यान्त्यपि देवताः' ।\nइति श्रुतेर्न ते पापाद् देहांस्तत्यजुरूर्जिताः ॥ । ६५॥\n' ऋणान्युन्मुच्य दोषोक्त्या स्वानां भीमः स्वकां तनुम् ।\nतत्याज परमं ध्यायन्नाप च स्थानमुत्तमम्' ।\nइति स्कान्दपुराणोक्तं व्यासवाक्यमृषीन् प्रति ॥ । ६६॥\nभीमादृते हि चतुर्षु पक्षपातस्तु वासवौ ।\nयोग्य एवेति कृष्णाया न दोषः स्यात् कथञ्चन ॥ । ६७॥\nनीतिरूपे वीर्यबले महान्त्येषां यतः क्रमात् ।\nप्राणत्वाद् भोगशक्तिश्च नहि दोषाय मारुतेः ॥ । ६८॥\n' यथास्वरूपविज्ञानमात्मन्यपि न दोषकृत्' ।\nइति व्यासस्मृतेरेषामुक्तदोषोद्भवः कथम् ॥ । ६९॥\nकदाचिदतिमानोऽपि त्रयाणामेषु जायते ।\nतथाऽपि तत्फलं नैतत् तारतम्यं हि मुक्तिगम् ।\nगुणदोषाधिकाल्पत्वादत्रस्थमपि हि श्रुतम् ॥ । ७०॥\nआरब्धकर्मनाशे हि पतेद् देहोऽप्यपापिनः ।\nयुधिष्ठिरोऽपि हि स्वर्गं बुभुजे नैव तत्तनुः ॥ । ७१॥\nअतिमानादयो दोषाः कुत एव हि मारुतेः ।\nअनादिकालतः सर्वदोषहीना गुणाधिकाः ॥ । ७२॥\nसर्वजीवगणेभ्यो ये ते हि वायुत्वमाप्नुयुः ।\nऋजवो नाम ये देवा देवानामपि देवताः ॥ । ७३॥\nअभावं ह्यतिमानादेर्भीमस्याऽह च केशवः ।\n' यत्किञ्चाऽत्मनि कल्याणं सम्भावयसि पाण्डव ।\nसहस्रगुणमप्येतत् त्वयि सम्भावयाम्यहम्' ॥ । ७४॥\nइति तस्माद् यथा युद्धे धर्महानिममन्यत ।\nएवमत्राप्यधर्मेण देहपातं नृपोऽब्रवीत् ॥ । ७५॥\nपूज्येभ्यः पूर्वमेवैषां देहपातमभीप्सताम् ।\nतत्कामाद् देहपातोऽभून्न पापान्मुच्यतां यथा ॥ । ७६॥\nनहि पापफलान्मुक्तौ देहपातः कथञ्चन ।\nकिन्तु कर्मक्षयादेव तथा सर्वत्र निश्चितः ॥ । ७७॥\nतेषु स्वलोकान् प्राप्तेषु धर्मजश्चाऽत्मना सह ।\nययौ पुरो देवरथस्तदाऽस्यावततार ह ॥ । ७८॥\nरथमारुहेति कथितो रथिना पुरतः शुनः ।\nआरोहमब्रवीन्नैतद् युक्तमित्याह सोऽपि तु ॥ । ७९॥\nनाऽरुहेयं विना श्वानमिति तेन स्थिरोदिते ।\nस्वरूपं दर्शयामास धर्मो ह्याप्तः श्वरूपताम् ॥ । ८०॥\nआनृशंस्यपरत्वेन कीर्तिमेवाऽत्मनो वृषः ।\nख्यापयामास कौन्तेयरूपिणो धर्मसूक्तिभिः ॥ । ८१॥\nततः स रथमारुह्य लोकानामुत्तरोत्तरम् ।\nअतिक्रम्याखिलान् राज्ञो जगाम श्रीपतिप्रियः ॥ । ८२॥\nसर्वेषामुत्तरं लोकमैन्द्रं प्राप्येदमेव ते ।\nस्थानमित्युदितो देवैर्दुर्योधनमवैक्षत ।\nसभ्रातृकं ज्वलन्तं च सर्वेषामुपरि स्थितम् ॥ । ८३॥\nतं दृष्ट्वा परमक्रुद्धो निमील्य नयने शुभे ।\nभ्रातरो मे क्व कृष्णा च सकर्णाः क्व च बान्धवाः ।\nधृष्टद्युम्नादयः पुत्रा हैडिम्बाद्याश्च सर्वशः ॥ । ८४॥\nयादवश्चेति पप्रच्छ देवांस्ते च तमब्रुवन् ।\nकिं ते तैः स्वकृतं कर्म भुज्यतेऽत्र नचापरैः ॥ । ८५॥\nइत्युक्त आह पापोऽयं पृथिवीक्षयकारकः ।\nसर्वातिशङ्की मित्रध्रुङ् नारायणपराङ्मुखः ॥ । ८६॥\nनास्तिकोऽतिशठः क्रूरो द्वेष्टा विष्णोश्च तद्भुवाम् ।\nकथं दुर्योधनः स्थानं सर्वोत्तममवाप्तवान् ॥ । ८७॥\nकथं च सर्वधर्मज्ञा नारायणपरायणाः ।\nसंस्थिताः परमे धर्मे दृश्यन्तेऽत्र न मत्प्रियाः ॥ । ८८॥\nयत्र सन्तस्तु ते सन्ति तत्र स्थातव्यमेव मे ।\nनिरयेऽपि नचात्रापि नानेन सह पापिना ।\nअस्य वीरतमस्येदं धार्तराष्ट्रस्य युज्यते ॥ । ८९॥\nइत्युक्ता देवता दूतं स्वानां सन्दर्शनार्थिनः ।\nराज्ञः सम्प्रेषयामासुस्तत्सन्दर्शितवर्त्मना ॥ । ९०॥\nदुर्गन्धेन सुकृच्छ्रेण तमसा प्रावृतेन च ।\nगत्वैव कियतीं भूमिं तद्दुर्गन्धासहो नृपः ।\nइच्छन् निवर्तनं तत्र स्वानां वाच इवाशृणोत् ॥ । ९१॥\nक्षणं तिष्ठ महाराज सन्निधानबलात् तव ।\nवेदना नो न महतीत्येच्छ्रुत्वा युधिष्ठिरः ॥ । ९२॥\nके यूयमिति पप्रच्छ दीनध्वनिविशङ्कितः ।\nभीमोऽहमर्जुनः कर्ण इत्याद्युक्तमिवाशृणोत् ॥ । ९३॥\nश्रुत्वा तत् कृपयाऽऽविष्टः शोकामर्षसमन्वितः ।\nआह दूतं यथेष्टं त्वं गच्छ नाहमितो व्रजे ॥ । ९४॥\nनच स्वर्गेण मे कार्यं त्यक्त्वा स्वजनमीदृशम् ।\nइत्युक्तः प्रययौ दूतस्तस्थावेव युधिष्ठिरः ॥ । ९५॥\nततोऽत्र देवाः पुरुहूतपूर्वकाः समाययुः स्नेहवशाद् युधिष्ठिरे ।\nतेष्वागतेष्वेव न तत्र वाचो दीना न दुर्गन्धतमोऽप्यपश्यत् ।\nस्वर्गोत्तमं देशमपश्यदेतमभ्रान्तचेताः स युधिष्ठिरस्तदा ॥ । ९६॥\nआहात्र धर्मः पुनरात्मसद्यशः प्रकाशयन् पाण्डुसुताभिधं स्वम् ।\nधर्माद् विशिष्टा हि सदाऽनृशंसता दृष्टा च सा त्वय्यधिका त्रिशो मया ॥ । ९७॥\nशक्रोऽप्युवाचैनमिदं मृषा ते प्रदर्शितं द्रोणकृते मृषागिरः ।\nकृच्छ्रादिदं ते कथितं नचातिविस्रम्भ आसीत् तव कृष्णवाक्ये ॥ । ९८॥\nनह्याज्ञया वासुदेवस्य किञ्चित् पापं भवेत् सर्वविधर्मिणोऽपि ।\nब्रह्मापराक्ष्येऽपि विकर्म सूचकं प्रारब्धपापस्य विषाशनं यथा ॥ । ९९॥\nपश्यात्र भीमप्रमुखान् सुखस्थान् सम्पूज्यमानांस्त्रिदशैः सुरूपान् ।\nकुतः परब्रह्मदृशां सुशुद्धसत्कर्मणां कृष्णपरायणानाम् ।\nपरेण योगेन विसृष्टतन्वां दुःखं भवेद् देववराधिपानाम् ॥ । १००॥\nएते हि देवप्रवराः पृथिव्यां जाता भुवो भारजिहीर्षुमीशम् ।\nप्रतोष्य तद्भावितबुद्धिकर्मभिः पुनश्च तेनैव सहाऽपिरे दिवम् ॥ । १०१॥\nन ते नृपाद्यापि हि मानुषो गतो भावस्ततो द्वेष्टि सुयोधनादीन् ।\nनिमज्ज्य तद् विष्णुपदोदकेऽत्र विसृज्य देहं भज देवभावम् ॥ । १०२॥\nसुयोधनाद्या यदिमे सुपापा आरब्धकर्मक्षयमाप्य नित्ये ।\nनिःशेषसौख्योज्झितनित्यदुःखेऽवशाः पतिष्यन्त्यपुनर्निवृत्ताः ॥ । १०३॥\nदेवांशजा ये तु समस्तशस्ते स्वमूलरूपं समवाप्य काले ।\nस्वतारतम्यानुसृतां विमुक्तिं प्राप्स्यन्ति नात्रापि विचार्यमस्ति ॥ । १०४॥\nइत्युक्त आश्वेव निमज्ज्य गङ्गां धर्मात्मजस्तं प्रविसृज्य देहम् ।\nसद्यो बभौ दैवमवाप्य कायं विसृष्टरोषादिसमस्तदोषः ॥ । १०५॥\nस तु प्रपश्यन् स्वजनं समस्तं स्वमूलरूपातिसमीपसंस्थम् ।\nददर्श भीमं च मरुत्समीपे मध्ये ज्वलन्तं मरुतां गणस्य ॥ । १०६॥\nददर्श कृष्णामपि तत्समीपे श्रिया ज्वलन्तीं समतीत्य चान्याः ।\nस्प्रष्टुं च संस्कारवशादियेष निषिध्य तं प्राह सुराधिराजः ॥ । १०७॥\nएषा हि साक्षाज्जगतां प्रियस्य प्राणात्मनो जीववरेश्वरस्य ।\nप्राणप्रिया श्रीरिति नाम यस्याः शमात्मकेऽस्मिन् रमते यदेषा ॥ । १०८॥\nयुष्मच्चतुर्देहगतस्य वायोर्वायुप्रिया भीमतनोस्तथैव ।\nभोगाय सृष्टा पुरुषोत्तमेन युष्मत्प्रियार्थं भवतां च दारैः ॥ । १०९॥\nप्रीतिस्ततो ह्यभ्यधिका बभूव भीमस्य चास्यास्तदनु स्म पार्थे ।\nततो भवत्स्वेव यथाक्रमेण गुणानुसारेण समीरणस्य ॥ । ११०॥\nइदा हि सा शुद्धतनुः प्रजाता शच्यादियोगापगताग्र्यदेहा ।\nयूयं च सर्वे मरुतो विशेषसंयोगहीनाः स्वशरीरसंस्थाः ॥ । १११॥\nस्पर्शेऽपि नास्याः पवमानपत्न्याः सुपूतताऽलं भवतामिदानीम् ।\nनचोत्तरत्रापि भवेत् कथञ्चिद् दिवौकसां मानुषदेहिनो यथा ॥ । ११२॥\nइतीरितं तं प्रतिसन्निवृत्तं विनाशयन् मानुषवासनां स्वयम् ।\nसमाश्लिषच्छुद्धतनुः स्तनोत्थो धर्मो हरेः सोऽभवदाशु तत्समः ॥ । ११३॥\nततस्तु पार्था अखिलाः स्वमूलरूपैः सहैवाऽविविशुर्मुदाऽन्विताः ।\nस्वीयानि धामानि ततोऽप्यनूनभोगाः सदा सन्न्यवसंश्च तत्र ॥ । ११४॥\nतत्रापि कृष्णेन समागमोऽभूत् पुरेव तेषामतितत्पराणाम् ।\nचिक्रीड एभिः सहितस्तथैव कृष्णोऽपि तद्वत् सरथोऽर्जुनेन ॥ । ११५॥\nअन्ये च देवांशभवाः समस्ताः स्वमूलरूपैक्यमवापुराशु ।\nकर्मक्षयादेव सुरेतरास्तु पुण्यक्षयं प्राप्य भुवि प्रजाताः ॥ । ११६॥\nचतुःसहस्रं त्रिशतोत्तरं ते संवत्सराणामनुभूय दिव्यान् ।\nभोगान् नरत्वेऽपि सदेश्वरोऽहमसज्जगच्चेति धियाऽऽप्नुवंस्तमः ॥ । ११७॥\nदुःखेऽपि तेषामिह तारतम्यं कलेः परं दुःखमिहाखिलाच्च ।\nयथा विरिञ्चस्य सुखं परं स्यान्मुक्तौ हरिद्वेषकृतो विशेषः ॥ । ११८॥\nकेचित् पिशाचासुरराक्षसत्वमवाप्य विष्णोरपि तत्पराणाम् ।\nद्वेषात् तमोऽन्धं त्वरया समाप्नुयुर्देवाः स्वकाले निजयोग्यमुक्तिम् ॥ । ११९॥\nचतुःसहस्रे त्रिशतोत्तरे गते संवत्सराणां तु कलौ पृथिव्याम् ।\nजातः पुनर्विप्रतनुः स भीमो दैत्यैर्निगूढं हरितत्त्वमाह ॥ । १२०॥\nतदैव कृष्णाऽपि भुवि प्रजाता प्रीत्यै हरेरन्धतमस्यपातयत् ।\nमहासुरान् विष्णुपरार्जुनाद्या कृते प्रजाता हरितोषणाय ।\nपुनश्च ते स्थानमवाप्य सर्वे स्वीयं परान्ते तु विमुक्तिमाप्नुयुः ॥ । १२१॥\nवायुत्वमाप्तः स हनूमदंशो ब्राह्मं पदं प्राप्य वृकोदरश्च ।\nवागीश्वरत्वं गतयैव कृष्णया सहैव मुक्तिं गमिताऽखिलोत्तमाम् ॥ । १२२॥\nभुवि द्युलोके च विरिञ्चतायां मुक्तौ च ताभ्यामधिकं समस्तात् ।\nसन्तोष्यते पूर्णगुणो रमेशः सदैव नित्योर्जिततद्रतिभ्याम् ॥ । १२३॥\n' भूषन् न यो ऽधि बभ्रूषु नम्नते' ' बळ् इत्था तद् वपुषे धायि दर्शतं' ।\n' तां सु ते कीर्तिम् मघवन् महित्वा' इत्यादिसूक्तानि च तत्प्रमाणम् ॥ । १२४॥\n(ऋग्वेद १\\.१४०\\.६, १\\.१४१\\.१, १०\\.५४\\.१) अन्यानि वाक्यानि च वैदिकानि सपञ्चरात्रोक्तिपुराणकानि ।\nपृष्टश्च भीष्मोऽत्र युधिष्ठिरेणैतन्मोक्षधर्मेष्वपि किञ्चिदाह ॥ । १२५॥\nएवं प्रयातेषु सुकेशवेषु स्वानेव लोकान् यदुपाण्डवेषु ।\nपरीक्षिदाद्यास्तु तदन्वयोत्था व्यासानुशिष्टाः पृथिवीमरक्षन् ॥ । १२६॥\nतै क्षेमकान्तैरिह भारतादिशास्त्राणि शृण्वद्भिरशेषविद्भिः ।\nव्यासप्रभावाच्च कलौ च धर्मो ज्ञानं च सुत्रातमगान्न नाशम् ॥ । १२७॥\nसंवत्सराणां तु सहस्रके गते प्राप्तेषु च द्यामखिलेषु सत्सु ।\nदग्धा पुरा ये त्रिपुरं घ्नतैव रुद्रेण जाताः पृथिवीतळे ते ॥ । १२८॥\nअदर्शनं सर्वमुनीन्द्रवृन्दैः सहैव सज्ज्ञानमहानिदाने ।\nव्यासे प्रयातेऽपि सुतत्त्वविद्या तत्सम्प्रदायादपि तैरवाप्ता ॥ । १२९॥\nउत्सादितत्वात्तु दुरागमानां तत्सम्प्रदायस्य च नाशितत्वात् ।\nप्रसारितत्वाच्च सदागमानां पापा अपि ज्ञानमवापुरेतत् ॥ । १३०॥\nशुना पुरोडाशमिवावलीढं वेदश्रुतिं वाऽन्त्यजनैरवाप्ताम् ।\nअनन्तदुःखाप्तिसुयोग्यदैत्यैर्विद्यामवाप्तां तु न सेहिरे सुराः ॥ । १३१॥\nनावाग्गतिः क्वापि सुवेदिनां भवेत् प्राप्यं सुखं नित्यमवश्यमेभिः ।\nप्राप्यं तमोऽन्धं त्वसुरैर्न मुक्तिः कदाचिदाप्या तदचिन्तयन् सुराः ॥ । १३२॥\nज्ञानप्रदानाय सतां तदन्यज्ञानप्रणाशाय च विष्णुनैते ।\nक्लृप्तास्ततस्ते सविरिञ्चशर्वा विज्ञापयामासुरुपेत्य विष्णुम् ॥ । १३३॥\nक्षीरोदधेरुत्तरतीरविष्ठितैरभिष्टुतः सुष्टुतिभिः पुरुष्टुतः ।\nप्रदाय तेषामभयं रमापतिः क्षणादभूच्चारुतमाकृतिः शिशुः ॥ । १३४॥\nयस्त्रैपुराणां प्रथमोऽत्र जातः शुद्धोदनेत्येव जिनेति चोक्तः ।\nक्षेत्रे गयाख्येऽस्य शिशुं प्रजातं सम्प्रास्य दूरेऽत्र बभूव विष्णुः ।\nअजानमानाः स्वशिशुं गतं तं शिशुं हरिं वीक्ष्य निजं स्म मेनिरे ॥ । १३५॥\nतेषां तदा वैदिककर्म वीक्ष्य सम्प्राहसत् तद्वपुषैव केशवः ।\nतं जातमात्रं प्रहसन्तमीक्ष्य सुविस्मितैः पृष्ट उवाच विष्णुः ।\nबुद्धोऽहमित्येव सुनित्यबोधाज्जगाद चैषामथ बुद्धदर्शनम् ॥ । १३६॥\nतथाऽप्यविश्वासमवेक्ष्य तेषां सस्मार देवानखिलान् जनार्दनः ।\nविज्ञाय ते तस्य मनोगतं निजान् प्रचिक्षिपुर्हेतिगणानमुष्मिन् ॥ । १३७॥\nस जातमात्रः शिवपूर्वकाणां शूलादिहेतीरखिला निगीर्य ।\nदैत्यातिमोहाय निजं च चक्रं स्वमुक्तमाश्वेव वशी समग्रहीत् ॥ । १३८॥\nतदासनत्वेन विधाय तस्मिन् समास्थितं देवगणाः प्रणम्य ।\nजग्मुः स्वधामानि वचांसि चास्य स्वीचक्रुराश्वेव जिनादिदैत्याः ॥ । १३९॥\nते ज्ञानधर्मावपहाय पापा विमोहिता देववरेण सर्वे ।\nजग्मुस्तमोऽन्धं क्षणिकं समस्तं ज्ञानं नसच्चेति दृढं स्मरन्तः ॥ । १४०॥\nनारायणोऽप्याप्य सुरेन्द्रवृन्दं वृत्तं च तेषामखिलं निगद्य ।\nपृष्टश्च तैराह निजं हृदिस्थं बौद्धागमार्थं सृतिबन्धमोचनम् ॥ । १४१॥\nक्षणादयं क्षणिकास्तद्विशेषा यतः प्रयान्त्येव निसर्गतोऽखिलाः ।\nततः स्थिरत्वेऽपि विशेषसंश्रयादुक्तं क्षणस्थायि मया समस्तम् ॥ । १४२॥\nतद्वान् विशेषश्च यतो न भिन्नो सदा स्वनिर्वाहकशक्तियुक्तौ ।\nअतः क्षणस्थायि समस्तमेतत् स्थिरात्मकं चेति हि नास्ति भेदः ॥ । १४३॥\nज्ञोऽहं सदैकः परमो मयैतत् सदाऽननीयं हि यतोऽस्वतन्त्रम् ।\nज्ञानात्मकं विश्वमतो मयोक्तं जडस्वरूपं च किमु स्म चेतनम् ॥ । १४४॥\nशंशीलकोऽहं यत एव चोच्चः शूनामकस्तद्धि मया निधेयम् ।\nशून्याभिधं दोषविरुद्धरूपो दोषोज्झितोऽन्यस्त्वखिलादनामा ।\nएनैव साद्यं त्वसदेव नामतस्त्वभाव एनैव भवेद् यतस्तत् ॥ । १४५॥\nइत्यादि बोद्धव्यमिदं समस्तं मयोदितं क्वापि न हेयमस्ति ।\nइत्यादि देवान् प्रतिबोधयंश्च देवैः सहोवास स बुद्धदेवः ।\nगत्वा स्वधामाप्यपरेण रूपेणाऽस्ते पृथक् चैकतनुर्यथेष्टम् ॥ । १४६॥\nततस्तु बुद्धोदितपक्षसंस्थो जिनोऽपि चक्रे मतमन्यदेव ।\nबौद्धेन जैनेन मतेन चैव दैत्यांशकाः प्रीतिमगुः समस्ताः ॥ । १४७॥\nप्रशान्तविद्येत्यभिधं तथाऽन्यद् बुद्धोक्तशास्त्रं त्रिदशा अवाप्य ।\nतोषं ययुर्वेदसमस्तसारं यामास्थितानामचिरेण मुक्तिः ॥ । १४८॥\nअन्ये मनुष्या अपि भारताद्यं सत्सम्प्रदायं परिगृह्य विष्णुम् ।\nयजन्त आपुः परमां गतिं तन्न सेहिरे क्रोधवशादिदैत्याः ॥ । १४९॥\nशैवं तपस्ते विपुलं विधाय जगद्विमोहोर्जितशक्तिमस्मात् ।\nप्राप्य प्रजाता भुवि मोहनं च चक्रुः कुतर्कैरभिदां वदन्तः ॥ । १५०॥\nतेषां प्रपाताय सतां च मुक्त्यै जन्माऽस भीमस्य यदुक्तमत्र ।\nदुर्गा पुनर्विप्रकुलेऽवतीर्णा हनिष्यति व्रातमथासुराणाम् ॥ । १५१॥\nततः कलेरन्तमवाप्य धर्मज्ञानादिकल्याणगुणप्रहीने ।\nलोके विरिञ्चत्रिपुरघ्नशक्रपूर्वाः पयोब्धिं त्रिदशाः प्रजग्मुः ॥ । १५२॥\nनारायणस्तैः स्तुतिपूर्वमर्थितो भवाय लोकस्य स शम्भळाख्ये ।\nग्रामे मुनेर्विष्णुयशोऽभिधस्य गृहे बभूवाऽविरचिन्त्यशक्तिः ॥ । १५३॥\nकलेस्तु कात्कारत एष कल्की ज्ञानं कलं कं सुखमेव तद्वान् ।\nकल्कीति वा तेन समस्तदस्युविनाशनं तेन दिनाद् व्यधायि ॥ । १५४॥\nअधर्मवृत्तं विमुखं हरेश्च निहत्य निःशेषजनं तुरङ्गी ।\nसंस्थापयामास स धर्मसेतुं ज्ञानं स्वभक्तिं च निजप्रजासु ॥ । १५५॥\nइत्याद्यनन्तानि हरेरुदारकर्माणि रूपाणि च सद्गुणाश्च ।\nनित्यव्यपेताखिलदोषकस्य ब्रह्मेत्यनन्तेति च नाम येन ॥ । १५६॥\nआनन्दतीर्थाख्यमुनिः सुपूर्णप्रज्ञाभिधो ग्रन्थमिमं चकार ।\nनारायणेनाभिहितो बदर्यां तस्यैव शिष्यो जगदेकभर्तुः ॥ । १५७॥\nयस्तत्प्रसादादखिलांश्च वेदान् सपञ्चरात्रान् सरहस्यसङ्ग्रहान् ।\nवेदेतिहासांश्च पुराणयुक्तान् यथावदन्या अपि सर्वविद्याः ॥ । १५८॥\nसमस्तशास्त्रार्थविनिर्णयोऽयं विशेषतो भारतवर्त्मचारी ।\nग्रन्थः कृतोऽयं जगतां जनित्रं हरिं गुरुं प्रीणयताऽमुनैव ।\nविनिर्णयो नास्त्यमुना विना यद् विप्रस्थितानामिव सर्ववाचाम् ॥ । १५९॥\nतद् ब्रह्मसूत्राणि चकार कृष्णो व्याख्याऽथ तेषामयथा कृताऽन्यैः ।\nनिगूहितं यत् पुरुषोत्तमत्वं सूत्रोक्तमप्यत्र महासुरेन्द्रैः ।\nजीवेश्वरैक्यं प्रवदद्भिरुग्रैर्व्याख्याय सूत्राणि चकार चाऽविः ॥ । १६०॥\nव्यासाज्ञया भाष्यवरं विधाय पृथक्पृथक् चोपनिषत्सुभाष्यम् ।\nकृत्वाऽखिलान्यं पुरुषोत्तमं च हरिं वदन्तीति समर्थयित्वा ॥ । १६१॥\nतनुस्तृतीया पवनस्य सेयं सद्भारतार्थप्रतिदीपनाय ।\nग्रन्थं चकारेममुदीर्णविद्या यस्मिन् रमन्ते हरिपादभक्ताः ॥ । १६२॥\nतृतीयमस्य वृषभस्य दोहसे दशप्रमतिं जनयन्त योषणः ॥\nनिर् यद् ईम् बुध्नान् महिषस्य वर्पस ईशानासः शवसा क्रन्त सूरयः ।\nयद् ईम् अनुप्रदिवो मध्व आधवे गुहासन्तम् मातरिश्वा मथायति' ॥ । १६३॥\n(ऋग्वेद १\\.१४१\\.२\\-३) इत्यादिवाक्योक्तमिदं समस्तं तथा पुराणेषु च पञ्चरात्रे ।\nअत्रोदिता याश्च कथाः समस्ता वेदेतिहासादिविनिर्णयोक्ताः ॥ । १६४॥\nतस्मादयं ग्रन्थवरोऽखिलोरुधर्मादिमोक्षान्तपुमर्थहेतुः ।\nकिं वोदितैरस्य गुणैस्ततोऽन्यैर्नारायणः प्रीतिमुपैत्यतोऽलम् ॥ । १६५॥\nयस्य त्रीण्युदितानि वेदवचने रूपाणि दिव्यान्यलं बट् तद्दर्शतमित्थमेव निहितं देवस्य भर्गो महत् ।\nवायो रामवचोनयं प्रथमकं पृक्षो द्वितीयं वपुः मध्वो यत्तु तृतीयमेतदमुना ग्रन्थः कृतः केशवे ॥ । १६६॥\nयः सर्वगुणसम्पूर्णः सर्वदोषविवर्जितः ।\nप्रीयतां प्रीत एवालं विष्णुर्मे परमः सुहृत् ॥ । १६७॥\n{इति श्रीमदानन्दतीर्थभगवत्पादाचार्यविरचिते}\n{श्रीमहाभारततात्पर्यनिर्णये}\n{(पाण्डवस्वर्गारोहणं नाम) द्वात्रिंशोऽध्यायः}",
            "a": "32",
            "p": 1
        }
    ]
}