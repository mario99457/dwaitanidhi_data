{
        "1": "नित्यानित्यजगद्धात्रे नित्याय ज्ञानमूर्तये ।\\nपूर्णानन्दाय हरये सर्वयज्ञभुजे नमः ॥ १ ॥\\nयस्माद् ब्रह्मेन्द्ररुद्रादिदेवतानां श्रियोऽपि च ।\\nज्ञानस्फूर्तिः सदा तस्मै हरये गुरवे नमः ॥ २ ॥\\nस्वायम्भुवो मनुरेतैर्मन्त्रैर्भगवन्तमाकूतिसूनुं यज्ञनामानं विष्णुं तुष्टाव । स्वायम्भुवः स्वदौहित्रं विष्णुं यज्ञाभिधं मनुः । ईशावास्यादिभिर्मन्त्रैस्तुष्टावावहितात्मना ॥ रक्षोभिरुग्रैः सम्प्राप्तः खादितुं मोचितस्तदा । स्तोत्रं श्रुत्वैव यज्ञेन तान् हत्वाऽवध्यतां गतान् ॥ प्रादादि्ध भगवांस्तेषामवध्यत्वं हरः प्रभुः । तैर्वध्यत्वं तथाऽन्येषामतः कोऽन्यो हरेः प्रभुः ॥ इति ब्रह्माण्डे । भागवते चायमर्थ एव उक्तः ॥\n\\nईशस्यावासयोग्यमीशावास्यम् । जगत्यां प्रकृतौ । तेन ईशेन । त्यक्तेन दत्तेन । भुञ्जीथाः ।\\nस्वतः प्रवृत्यशक्तत्वादीशावास्यमिदं जगत् ।\\nप्रवृत्तये प्रकृतिगं यस्मात् स प्रकृतीश्वरः ॥\\nतदधीनप्रवृत्तित्वात् तदीयं सर्वमेव यत् ।\\nतद्दत्तेनैव भुञ्जीथाः अतो नान्यं प्रयाचयेत् ॥ इति ब्राह्मे ॥ १ ॥",
        "2": "अकुर्वतः कर्म न लिप्यत इति नास्ति ।\\nअज्ञस्य कर्म लिप्येत कृष्णोपास्तिमकुर्वतः ।\\nज्ञानिनोऽपि यतो ह्रासः आनन्दस्य भवेद् ध्रुवम् ॥\\nअतोऽलेपेऽपि लेपः स्यादतः कार्यैव सा सदा ॥\\nइति नारदीये ॥ २ ॥",
        "3": "सुष्ठु रमणविरुद्धत्वादसुराणां प्राप्यत्वाच्चासुर्याः । न च रमन्त्यहो असदुपासनयाऽऽत्महनः इत्युक्तत्वात् ।\\nमहादुःखैकहेतुत्वात् प्राप्यत्वादसुरैस्तथा ।\\nअसुर्या नाम ते लोकास्तान् यान्ति विमुखा हरौ ॥ इति वामने ।\\nये के चेत्यनेन नियम उक्तः ।\\nनियमेन तमो यान्ति सर्वेऽपि विमुखा हरौ । इति च ॥ ३ ॥",
        "4": "अनेजन्निभर्यत्वात्तदेकं प्राधान्यतस्तथा ।\\nसम्यग्ज्ञातुमशक्यत्वादगम्यं तत्सुरैरपि ॥\\nस्वयं तु सर्वानगमत् पूर्वमेव स्वभावतः ।\\nअचिन्त्यशक्तितश्चैव सर्वगत्वाच्च तत्परम् ॥\\nद्रवतोऽत्येति सन्तिष्ठत् तस्मिन् कर्माण्यधान्मरुत् ।\\nमारुत्येव यतश्चेष्टा सर्वा तां हरयेर्पयेत् ॥ इति ब्रह्माण्डे ।\\nऋष ज्ञाने ॥ ४ ॥",
        "5": "तदेजति तत एव एजत्यन्यत् । तत् स्वयं नेजति ।\\nततो बिभेति सर्वोऽपि न बिभेति हरिः स्वयम् ।\\nसर्वगत्वात् स दूरे च बाह्येऽन्तश्च समीपगः ॥\\nइति तत्त्वसंहितायाम् ॥ ५ ॥",
        "6": "सर्वगं परमात्मानं सर्वं च परमात्मनि ।\\nयः पश्येत् स भयाभावान्नात्मानं गोप्तुमिच्छति ॥\\nइति सौकरायणश्रुतिः ॥ ६ ॥",
        "7": "यस्मिन् परमात्मनि सर्वभूतानि स परमात्मैव तत्र सर्वभूतेष्वभूत् । एवं सर्वभूतेष्वेकत्वेन परमात्मानं विजानतः को मोहः ।\\nयस्मिन् सर्वाणि भूतानि स आत्मा सर्वभूतगः ।\\nएवं सर्वत्र यो विष्णुं पश्येत् तस्य विजानतः ॥\\nको मोहः कोऽथवा शोकः स विष्णुं पर्यगाद्यतः ॥\\nइति पिप्पलादशाखायाम् ।\\nपूर्वोक्तानुवादेन शोकमोहाभावो विजानतश्चात्रोच्यते । अभ्यासश्च सर्वगतत्वस्य तात्पर्यद्योतनार्थः ॥ ७ ॥",
        "8": "शुक्रं तच्छोकराहित्यादव्रणं नित्यपूर्णतः ।\\nपावनत्वात्सदा शुद्धमकायं लिङ्गवर्जनात् ॥\\nस्थूलदेहस्य राहित्यादस्नाविरमुदाहृतम् ।\\nएवम्भूतोऽपि सार्वज्ञ्यात् कविरित्येव शब्द्यते ॥\\nब्रह्मादिसर्वमनसां प्रकृत्या मनसोऽपि च ।\\nईशितृत्वान्मनीषी स परिभूस्सर्वतो वरः ॥\\nसदाऽनन्याश्रयत्वाच्च स्वयम्भूः परिकीर्तितः ।\\nस सत्यं जगदेतादृङ् नित्यमेव प्रवाहतः ॥\\nअनाद्यनन्तकालेषु प्रवाहैकप्रकारतः ।\\nनियमेनैव ससृजे भगवान् पुरुषोत्तमः ॥\\nसज्ज्ञानानन्दशीर्षोऽसौ सज्ज्ञानानन्दबाहुकः ।\\nसज्ज्ञानानन्ददेहश्च सज्ज्ञानानन्दपादवान् ॥\\nएवम्भूतो महाविष्णुर्यथार्थं जगदीदृशम् ।\\nअनाद्यनन्तकालीनं ससर्जात्मेच्छया प्रभुः ॥ इति वाराहे ॥८॥",
        "9": "अन्यथोपासका ये तु तमोऽन्धं यान्त्यसंशयम् ।\\nततोऽधिकमिव व्यक्तं यान्ति तेषामनिन्दकाः ॥\\nतस्माद्यथास्वरूपं तु नारायणमनामयम् ।\\nअयथार्थस्य निन्दां च ये विदुः सह सज्जनाः ।\\nते निन्दयाऽयथार्थस्य दुःखाज्ञानादिरूपिणः ॥\\nदुःखाज्ञानादिसन्तीर्णाः सुखज्ञानादिरूपिणः ।\\nयथार्थस्य परिज्ञानात् सुखज्ञानादिरूपताम् ॥\\nयान्ति ... ॥ ९-११ ॥",
        "10": "Ref.9",
        "11": "Ref.9",
        "12": "... एवं सृष्टिकर्तृत्वं नाङ्गीकुर्वन्ति ये हरेः ।\\nतेऽपि यान्ति तमो घोरं तथा संहारकर्तृताम् ॥\\nनाङ्गीकुर्वन्ति तेऽप्येवं तस्मात् सर्वगुणात्मकम् ।\\nसर्वकर्तारमीशेशं सर्वसंहारकारकम् ॥\\nयो वेद संहृतिज्ञानाद्देहबन्धाद्विमुच्यते ।\\nसुखज्ञानादिकर्तृत्वज्ञानात् तद्व्यक्तिमाव्रजेत् ॥\\nसर्वदोषविनिर्मुक्तं गुणरूपं जनार्दनम् ।\\nजानीयान्न गुणानां च भागहानिं प्रकल्पयेत् ॥\\nन मुक्तानामपि हरेः साम्यं विष्णोरभिन्नताम् ।\\nनैव प्रचिन्तयेत् तस्मात् ब्रह्मादेः साम्यमेव वा ॥\\nमानुषादिविरिञ्चान्तं तारतम्यं विमुक्तिगम् ।\\nततो विष्णोः परोत्कर्षं सम्यग्ज्ञात्वा विमुच्यते ॥\\nइति कौर्मे ॥ १२-१४ ॥",
        "13": "Ref.12",
        "14": "Ref.12",
        "15": "पात्रं हिरण्मयं सूर्यमण्डलं समुदाहृतम् ।\\nविष्णोः सत्यस्य तेनैव सर्वदाऽपिहितं मुखम् ॥ तत्तु पूर्णत्वतः पूषा विष्णुर्दर्शयति स्वयम् । सत्यधर्माय भक्ताय... ॥ १५ ॥",
        "16": "... ... प्रधानज्ञानरूपतः ।\\nविष्णुरेकऋषिर्ज्ञेयो यमो नियमनाद्धरिः ॥\\nसूर्यः स सूरिगम्यत्वात् प्राजापत्यः प्रजापतेः ।\\nविशेषेणैव गम्यत्वात् ... ॥ १६ ॥",
        "17": "...अहं चासावहेयतः ।\\nअस्मि नित्यास्तितामानात् सर्वजीवेषु संस्थितः ॥\\nस्वयं तु सर्वजीवेभ्यो व्यतिरिक्तः परो हरिः ।\\nस क्रतुर्ज्ञानरूपत्वादग्निरङ्गप्रणेतृतः ॥ इति ब्रह्माण्डे ।\\nसत्यं ब्रह्म हृदये धारयतीति सत्यधर्मा । एकोऽसौशब्दः प्राणे स्थित इति ॥ यस्मिन्नयं स्थितः सोऽप्यमृतः किमु परः । अः ब्रह्मैव निलयनं यस्य वायोः सोऽनिलम् ।\\nअतिरोहितविज्ञानाद्वायुरप्यमृतः स्मृतः ।\\nमुख्यामृतः स्वयं रामः परमात्मा सनातनः ॥\\nइति रामसंहितायाम् ॥\\nभक्तानां स्मरणं विष्णोर्नित्यज्ञप्तिस्वरूपतः ।\\nअनुग्रहोन्मुखत्वं तु नैवान्यत् क्वचिदिष्यते ॥\\nइति ब्रह्मतर्के ॥ १७-१९ ॥",
        "18": "Ref.17",
        "19": "Ref.17",
        "20": "वयुनं ज्ञानम् । त्वद्दत्तया वयुनयेदमचष्ट विश्वम् इति वचनात् । जुहुराणं अस्मानल्पीकुर्वत् । युयोधि वियोजय ।\\nयदस्मान् कुरुतेऽत्यल्पांस्तदेनोऽस्मद्वियोजय ।\\nनय नो मोक्षवित्तायेत्यस्तौद्यज्ञं मनुः स्वराड् ॥ इति स्कान्दे ।\\nयुयु वियोगे इति धातुः । भक्तिज्ञानाभ्यां भूयिष्ठां ते नम इत्युक्तिं विधेम ॥\\nपूर्णशक्तिचिदानन्दश्रीतेजःस्पष्टमूर्तये ।\\nममाभ्यधिकमित्राय नमो नारायणाय ते ॥"
    }
