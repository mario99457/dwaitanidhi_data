{
    "data": [
        {
            "i": "101",
            "n": 1,
            "s": "समिच्चर्वाज्यकान्हुत्वा सम्यक्पुरुषसूक्ततः ।\nसर्वेषामभयं दत्वा विरक्तः प्रव्रजेद्धरिम्॥ १॥"
        },
        {
            "i": "102",
            "n": 2,
            "s": "श्रुत्वा भागवतं शुद्धमाचार्यं शरणं व्रजेत् ।\nअधीहि भगवो ब्रह्मेत्यस्मै ब्रूयाद्गुरुः परम्॥ २॥"
        },
        {
            "i": "103",
            "n": 3,
            "s": "उच्चारयेत्त्रिशस्तारं दक्षिणे श्रवणे तथा ।\nऋषिच्छन्दोदैवतानि ब्रूयात्तस्य क्रमात्सुधीः॥ ३॥"
        },
        {
            "i": "104",
            "n": 4,
            "s": "अन्तर्यामीति गायत्री परमात्मेत्यनुक्रमात् ।\nविश्वश्च तैजसः प्राज्ञस्तुर्यश्चाक्षरदेवताः॥ ४॥"
        },
        {
            "i": "105",
            "n": 5,
            "s": "कृष्णो रामो नृसिंहश्च वराहो विष्णुरेव च ।\nपरञ्ज्योतिः परम्ब्रह्म वासुदेव इति क्रमात्॥ ५॥"
        },
        {
            "i": "106",
            "n": 6,
            "s": "अकारादेस्तथा शान्तातिशान्तान्तस्य देवताः ।\nएवमुक्त्वा तु तद्ध्यानं ब्रूयाच्छिष्याय सद्गुरुः॥ ६॥"
        },
        {
            "i": "107",
            "n": 7,
            "s": "अष्टपत्रे तु हृत्पद्मे मध्ये सूर्येन्दुवह्निगम् ।\nपीठं तत्पद्ममध्यस्थं नारायणमनामयम्॥ ७॥"
        },
        {
            "i": "108",
            "n": 8,
            "s": "उद्यदादित्यसङ्काशं तेजसानुपमं सदा ।\nसहस्रेणापि सूर्याणां सञ्ज्ञानानन्दरूपिणम्॥ ८॥"
        },
        {
            "i": "109",
            "n": 9,
            "s": "अतिरक्ततलं भास्वन्नखव्रातविभूषितम् वृत्तजङ्घं वृत्तजानुं हस्तिहस्तोरुमीश्वरम्॥ ९॥"
        },
        {
            "i": "110",
            "n": 10,
            "s": "महाकटितटाबद्धकाञ्चीपीताम्बरोज्ज्वलम् ।\nसुनिम्ननाभिं त्रिवलिं सुवृत्तोदरबन्धनम्॥ १०॥"
        },
        {
            "i": "111",
            "n": 11,
            "s": "विशालवक्षसं भ्राजत्कौस्तुभामुक्तकन्धरम् ।\nवनमालाधरं हारवैजयन्त्यादिभिर्युतम्॥ ११॥"
        },
        {
            "i": "112",
            "n": 12,
            "s": "पृथुदीर्घचतुर्बाहुं शङ्खचक्रगदाम्बुजैः ।\nयुक्तमुन्निद्रपद्माक्षं स्फुरन्मकरकुण्डलम्॥ १२॥"
        },
        {
            "i": "113",
            "n": 13,
            "s": "पूर्णचन्द्रायुतोद्रिक्तकान्तिमन्मुखपङ्कजम् ।\nसुभ्रुवं सुललाटान्तं किरीटाबद्धमूर्धजम्॥ १३॥"
        },
        {
            "i": "114",
            "n": 14,
            "s": "निःशेषदुःखदमनं नित्यानन्दशुचिस्मितम् ।\nविश्वादींश्चैव कृष्णादीनेवं भूतान्सनातनान्॥ १४॥"
        },
        {
            "i": "115",
            "n": 15,
            "s": "अभिन्नानेव सततं तस्माद्विष्णोः परात्मनः ।\nवराभयोद्यतकरान्नित्यानन्दैकरूपिणः॥ १५॥"
        },
        {
            "i": "116",
            "n": 16,
            "s": "एवमुक्त्वा गुरुर्ध्यानं शपथं कारयेत्ततः ।\nन विष्णुं वैष्णवांश्चैव विसृजेयमिति त्रिशः॥ १६॥"
        },
        {
            "i": "117",
            "n": 17,
            "s": "न चान्यदेवतासाम्यं तदैक्यमथवा हरेः ।\nचिन्तयेयं मृतो वापि न चाप्येकत्ववादिभिः॥ १७॥"
        },
        {
            "i": "118",
            "n": 18,
            "s": "समत्ववादिभिर्वाहं सङ्गच्छेयं कदाचन ।\nतन्निन्दकैश्च तद्भक्तनिन्दकैर्वा महामुने॥ १८॥"
        },
        {
            "i": "119",
            "n": 19,
            "s": "एवं कृते तु शपथे मस्तके हस्तपङ्कजम् ।\nनिधायोत्तीर्य संसारात्सुखी भव हरेः प्रियः॥ १९॥"
        },
        {
            "i": "120",
            "n": 20,
            "s": "सर्वदुःखादिभिर्मुक्तो नित्यानन्दैकरूपकः ।\nसम्प्राप्य विष्णुसामीप्यं तत्रापि हरिभक्तिमान्॥ २०॥"
        },
        {
            "i": "121",
            "n": 21,
            "s": "भक्तिमांश्चान्यदेवेषु तारतम्यं च संस्मरन् ।\nसर्वोत्कर्षं स्मरन्विष्णोर्भूयाश्चैव सदा सुखी॥ २१॥"
        },
        {
            "i": "122",
            "n": 22,
            "s": "न मुक्तौ विष्णुनैक्यं वा मुक्तानां साम्यमेव वा ।\nस्मरेथा इति चोक्त्वाथ समयाननुशिक्षयेत्॥ २२॥"
        },
        {
            "i": "123",
            "n": 23,
            "s": "नित्यशश्च हरेः पूजा जपध्यानसमर्पणम् ।\nकर्तव्यं तु त्वया वत्स जपश्च त्रिसहस्रकः॥ २३॥"
        },
        {
            "i": "124",
            "n": 24,
            "s": "मध्यमः प्रणवस्योक्तो योवरः स सहस्रकः ।\nत्रिसहस्रात्परो यस्तु स उत्तमजपः ---स्मृतः॥ २४॥"
        },
        {
            "i": "125",
            "n": 25,
            "s": "आत्मानं प्रतिबिम्बत्वे ध्यायन् बिम्बं जनार्दनम् ।\nध्यायस्व सततं वत्स सपर्यां नित्यशः कुरु॥ २५॥"
        },
        {
            "i": "126",
            "n": 26,
            "s": "मानसैर्वाथ पुष्पैर्वा प्रणवेन समाहितः ।\nअन्यांश्च वैष्णवान्मन्त्राञ्जपेथा भक्तिपूर्वकम्॥ २६॥"
        },
        {
            "i": "127",
            "n": 27,
            "s": "शृृणुष्व वैष्णवं शास्त्रं सदा वेदार्थतत्परः ।\nवेदान्मन्त्रानुपनिषत्सहितान्सर्वदा शृृणु॥ २७॥"
        },
        {
            "i": "128",
            "n": 28,
            "s": "इतिहासपुराणं च पञ्चरात्रं तथैव च ।\nतदर्थान् ब्रह्मसूत्रैश्च सम्यङ्निर्णीय तत्त्वतः ।\nविष्णोः सर्वोत्तमत्त्वं च सर्वदा प्रतिपादय॥ २८॥"
        }
    ]
}