{    
    "data": [
    {
        "i": "101",
        "s": "धृतराष्ट्र उवाच\nधर्मक्षेत्रे कुरुक्षेत्रे समवेता युयुत्सवः।\nमामकाः पाण्डवाश्चैव किमकुर्वत सञ्जय।",
        "a": "1",
        "p": "",
        "n": "1"
    },
    {
        "i": "102",
        "s": "सञ्जय उवाच\nदृष्ट्वा तु पाण्डवानीकं व्यूढं दुर्योधनस्तदा।\nआचार्यमुपसङ्गम्य राजा वचनमब्रवीत्।",
        "a": "1",
        "p": "",
        "n": "2"
    },
    {
        "i": "103",
        "s": "पश्यैतां पाण्डुपुत्राणामाचार्य महतीं चमूम्।\nव्यूढां द्रुपदपुत्रेण तव शिष्येण धीमता।",
        "a": "1",
        "p": "",
        "n": "3"
    },
    {
        "i": "104",
        "s": "अत्र शूरा महेष्वासा भीमार्जुनसमा युधि।\nयुयुधानो विराटश्च द्रुपदश्च महारथः।",
        "a": "1",
        "p": "",
        "n": "4"
    },
    {
        "i": "105",
        "s": "धृष्टकेतुश्चेकितानः काशिराजश्च वीर्यवान्।\nपुरुजित्कुन्तिभोजश्च शैब्यश्च नरपुङ्गवः।",
        "a": "1",
        "p": "",
        "n": "5"
    },
    {
        "i": "106",
        "s": "युधामन्युश्च विक्रान्त उत्तमौजाश्च वीर्यवान्।\nसौभद्रो द्रौपदेयाश्च सर्व एव महारथाः।",
        "a": "1",
        "p": "",
        "n": "6"
    },
    {
        "i": "107",
        "s": "अस्माकं तु विशिष्टा ये तान्निबोध द्विजोत्तम।\nनायका मम सैन्यस्य संज्ञार्थं तान्ब्रवीमि ते।",
        "a": "1",
        "p": "",
        "n": "7"
    },
    {
        "i": "108",
        "s": "भवान्भीष्मश्च कर्णश्च कृपश्च समितिञ्जयः।\nअश्वत्थामा विकर्णश्च सौमदत्तिस्तथैव च।",
        "a": "1",
        "p": "",
        "n": "8"
    },
    {
        "i": "109",
        "s": "अन्ये च बहवः शूरा मदर्थे त्यक्तजीविताः।\nनानाशस्त्रप्रहरणाः सर्वे युद्धविशारदाः।",
        "a": "1",
        "p": "",
        "n": "9"
    },
    {
        "i": "110",
        "s": "अपर्याप्तं तदस्माकं बलं भीष्माभिरक्षितम्।\nपर्याप्तं त्विदमेतेषां बलं भीमाभिरक्षितम्।",
        "a": "1",
        "p": "",
        "n": "10"
    },
    {
        "i": "111",
        "s": "अयनेषु च सर्वेषु यथाभागमवस्थिताः।\nभीष्ममेवाभिरक्षन्तु भवन्तः सर्व एव हि।",
        "a": "1",
        "p": "",
        "n": "11"
    },
    {
        "i": "112",
        "s": "तस्य संजनयन्हर्षं कुरुवृद्धः पितामहः।\nसिंहनादं विनद्योच्चैः शङ्खं दध्मौ प्रतापवान्।",
        "a": "1",
        "p": "",
        "n": "12"
    },
    {
        "i": "113",
        "s": "ततः शङ्खाश्च भेर्यश्च पणवानकगोमुखाः।\nसहसैवाभ्यहन्यन्त स शब्दस्तुमुलोऽभवत्।",
        "a": "1",
        "p": "",
        "n": "13"
    },
    {
        "i": "114",
        "s": "ततः श्वेतैर्हयैर्युक्ते महति स्यन्दने स्थितौ।\nमाधवः पाण्डवश्चैव दिव्यौ शङ्खौ प्रदध्मतुः।",
        "a": "1",
        "p": "",
        "n": "14"
    },
    {
        "i": "115",
        "s": "पाञ्चजन्यं हृषीकेशो देवदत्तं धनंजयः।\nपौण्ड्रं दध्मौ महाशङ्खं भीमकर्मा वृकोदरः।",
        "a": "1",
        "p": "",
        "n": "15"
    },
    {
        "i": "116",
        "s": "अनन्तविजयं राजा कुन्तीपुत्रो युधिष्ठिरः।\nनकुलः सहदेवश्च सुघोषमणिपुष्पकौ।",
        "a": "1",
        "p": "",
        "n": "16"
    },
    {
        "i": "117",
        "s": "काश्यश्च परमेष्वासः शिखण्डी च महारथः।\nधृष्टद्युम्नो विराटश्च सात्यकिश्चापराजितः।",
        "a": "1",
        "p": "",
        "n": "17"
    },
    {
        "i": "118",
        "s": "द्रुपदो द्रौपदेयाश्च सर्वशः पृथिवीपते।\nसौभद्रश्च महाबाहुः शङ्खान्दध्मुः पृथक्पृथक्।",
        "a": "1",
        "p": "",
        "n": "18"
    },
    {
        "i": "119",
        "s": "स घोषो धार्तराष्ट्राणां हृदयानि व्यदारयत्।\nनभश्च पृथिवीं चैव तुमुलो व्यनुनादयन्।",
        "a": "1",
        "p": "",
        "n": "19"
    },
    {
        "i": "120",
        "s": "अथ व्यवस्थितान् दृष्ट्वा धार्तराष्ट्रान्कपिध्वजः।\nप्रवृत्ते शस्त्रसंपाते धनुरुद्यम्य पाण्डवः।",
        "a": "1",
        "p": "",
        "n": "20"
    },
    {
        "i": "121",
        "s": "अर्जुन उवाच\nहृषीकेशं तदा वाक्यमिदमाह महीपते।\nसेनयोरुभयोर्मध्ये रथं स्थापय मेऽच्युत।",
        "a": "1",
        "p": "",
        "n": "21"
    },
    {
        "i": "122",
        "s": "यावदेतान्निरीक्षेऽहं योद्धुकामानवस्थितान्।\nकैर्मया सह योद्धव्यमस्मिन्रणसमुद्यमे।",
        "a": "1",
        "p": "",
        "n": "22"
    },
    {
        "i": "123",
        "s": "योत्स्यमानानवेक्षेऽहं य एतेऽत्र समागताः।\nधार्तराष्ट्रस्य दुर्बुद्धेर्युद्धे प्रियचिकीर्षवः।",
        "a": "1",
        "p": "",
        "n": "23"
    },
    {
        "i": "124",
        "s": "संजय उवाच\nएवमुक्तो हृषीकेशो गुडाकेशेन भारत।\nसेनयोरुभयोर्मध्ये स्थापयित्वा रथोत्तमम्।",
        "a": "1",
        "p": "",
        "n": "24"
    },
    {
        "i": "125",
        "s": "भीष्मद्रोणप्रमुखतः सर्वेषां च महीक्षिताम्।\nउवाच पार्थ पश्यैतान्समवेतान्कुरूनिति।",
        "a": "1",
        "p": "",
        "n": "25"
    },
    {
        "i": "126",
        "s": "तत्रापश्यत्स्थितान्पार्थः पितृ़नथ पितामहान्।\nआचार्यान्मातुलान्भ्रातृ़न्पुत्रान्पौत्रान्सखींस्तथा।",
        "a": "1",
        "p": "",
        "n": "26"
    },
    {
        "i": "127",
        "s": "श्वशुरान्सुहृदश्चैव सेनयोरुभयोरपि।\nतान्समीक्ष्य स कौन्तेयः सर्वान्बन्धूनवस्थितान्।",
        "a": "1",
        "p": "",
        "n": "27"
    },
    {
        "i": "128",
        "s": "अर्जुन उवाच\nकृपया परयाऽऽविष्टो विषीदन्निदमब्रवीत्।\nदृष्ट्वेमं स्वजनं कृष्ण युयुत्सुं समुपस्थितम्।",
        "a": "1",
        "p": "",
        "n": "28"
    },
    {
        "i": "129",
        "s": "सीदन्ति मम गात्राणि मुखं च परिशुष्यति।\nवेपथुश्च शरीरे मे रोमहर्षश्च जायते।",
        "a": "1",
        "p": "",
        "n": "29"
    },
    {
        "i": "130",
        "s": "गाण्डीवं स्रंसते हस्तात्त्वक्चैव परिदह्यते।\nन च शक्नोम्यवस्थातुं भ्रमतीव च मे मनः।",
        "a": "1",
        "p": "",
        "n": "30"
    },
    {
        "i": "131",
        "s": "निमित्तानि च पश्यामि विपरीतानि केशव।\nन च श्रेयोऽनुपश्यामि हत्वा स्वजनमाहवे।",
        "a": "1",
        "p": "",
        "n": "31"
    },
    {
        "i": "132",
        "s": "न काङ्क्षे विजयं कृष्ण न च राज्यं सुखानि च।\nकिं नो राज्येन गोविन्द किं भोगैर्जीवितेन वा।",
        "a": "1",
        "p": "",
        "n": "32"
    },
    {
        "i": "133",
        "s": "येषामर्थे काङ्क्षितं नो राज्यं भोगाः सुखानि च।\nत इमेऽवस्थिता युद्धे प्राणांस्त्यक्त्वा धनानि च।",
        "a": "1",
        "p": "",
        "n": "33"
    },
    {
        "i": "134",
        "s": "आचार्याः पितरः पुत्रास्तथैव च पितामहाः।\nमातुलाः श्चशुराः पौत्राः श्यालाः सम्बन्धिनस्तथा।",
        "a": "1",
        "p": "",
        "n": "34"
    },
    {
        "i": "135",
        "s": "एतान्न हन्तुमिच्छामि घ्नतोऽपि मधुसूदन।\nअपि त्रैलोक्यराज्यस्य हेतोः किं नु महीकृते।",
        "a": "1",
        "p": "",
        "n": "35"
    },
    {
        "i": "136",
        "s": "निहत्य धार्तराष्ट्रान्नः का प्रीतिः स्याज्जनार्दन।\nपापमेवाश्रयेदस्मान्हत्वैतानाततायिनः।",
        "a": "1",
        "p": "",
        "n": "36"
    },
    {
        "i": "137",
        "s": "तस्मान्नार्हा वयं हन्तुं धार्तराष्ट्रान्स्वबान्धवान्।\nस्वजनं हि कथं हत्वा सुखिनः स्याम माधव।",
        "a": "1",
        "p": "",
        "n": "37"
    },
    {
        "i": "138",
        "s": "यद्यप्येते न पश्यन्ति लोभोपहतचेतसः।\nकुलक्षयकृतं दोषं मित्रद्रोहे च पातकम्।",
        "a": "1",
        "p": "",
        "n": "38"
    },
    {
        "i": "139",
        "s": "कथं न ज्ञेयमस्माभिः पापादस्मान्निवर्तितुम्।\nकुलक्षयकृतं दोषं प्रपश्यद्भिर्जनार्दन।",
        "a": "1",
        "p": "",
        "n": "39"
    },
    {
        "i": "140",
        "s": "कुलक्षये प्रणश्यन्ति कुलधर्माः सनातनाः।\nधर्मे नष्टे कुलं कृत्स्नमधर्मोऽभिभवत्युत।",
        "a": "1",
        "p": "",
        "n": "40"
    },
    {
        "i": "141",
        "s": "अधर्माभिभवात्कृष्ण प्रदुष्यन्ति कुलस्त्रियः।\nस्त्रीषु दुष्टासु वार्ष्णेय जायते वर्णसङ्करः।",
        "a": "1",
        "p": "",
        "n": "41"
    },
    {
        "i": "142",
        "s": "सङ्करो नरकायैव कुलघ्नानां कुलस्य च।\nपतन्ति पितरो ह्येषां लुप्तपिण्डोदकक्रियाः।",
        "a": "1",
        "p": "",
        "n": "42"
    },
    {
        "i": "143",
        "s": "दोषैरेतैः कुलघ्नानां वर्णसङ्करकारकैः।\nउत्साद्यन्ते जातिधर्माः कुलधर्माश्च शाश्वताः।",
        "a": "1",
        "p": "",
        "n": "43"
    },
    {
        "i": "144",
        "s": "उत्सन्नकुलधर्माणां मनुष्याणां जनार्दन।\nनरकेऽनियतं वासो भवतीत्यनुशुश्रुम।",
        "a": "1",
        "p": "",
        "n": "44"
    },
    {
        "i": "145",
        "s": "अहो बत महत्पापं कर्तुं व्यवसिता वयम्।\nयद्राज्यसुखलोभेन हन्तुं स्वजनमुद्यताः।",
        "a": "1",
        "p": "",
        "n": "45"
    },
    {
        "i": "146",
        "s": "यदि मामप्रतीकारमशस्त्रं शस्त्रपाणयः।\nधार्तराष्ट्रा रणे हन्युस्तन्मे क्षेमतरं भवेत्।",
        "a": "1",
        "p": "",
        "n": "46"
    },
    {
        "i": "147",
        "s": "सञ्जय उवाच\nएवमुक्त्वाऽर्जुनः संख्ये रथोपस्थ उपाविशत्।\nविसृज्य सशरं चापं शोकसंविग्नमानसः।",
        "a": "1",
        "p": "",
        "n": "47"
    },
    {
        "i": "201",
        "s": "सञ्जय उवाच\nतं तथा कृपयाऽविष्टमश्रुपूर्णाकुलेक्षणम्।\nविषीदन्तमिदं वाक्यमुवाच मधुसूदनः।",
        "a": "2",
        "p": "",
        "n": "1"
    },
    {
        "i": "202",
        "s": "श्री भगवानुवाच\nकुतस्त्वा कश्मलमिदं विषमे समुपस्थितम्।\nअनार्यजुष्टमस्वर्ग्यमकीर्तिकरमर्जुन।",
        "a": "2",
        "p": "",
        "n": "2"
    },
    {
        "i": "203",
        "s": "क्लैब्यं मा स्म गमः पार्थ नैतत्त्वय्युपपद्यते।\nक्षुद्रं हृदयदौर्बल्यं त्यक्त्वोत्तिष्ठ परन्तप।",
        "a": "2",
        "p": "",
        "n": "3"
    },
    {
        "i": "204",
        "s": "अर्जुन उवाच\nकथं भीष्ममहं संख्ये द्रोणं च मधुसूदन।\nइषुभिः प्रतियोत्स्यामि पूजार्हावरिसूदन।",
        "a": "2",
        "p": "",
        "n": "4"
    },
    {
        "i": "205",
        "s": "गुरूनहत्वा हि महानुभावान्\nश्रेयो भोक्तुं भैक्ष्यमपीह लोके।\nहत्वार्थकामांस्तु गुरूनिहैव\nभुञ्जीय भोगान् रुधिरप्रदिग्धान्।",
        "a": "2",
        "p": "",
        "n": "5"
    },
    {
        "i": "206",
        "s": "न चैतद्विद्मः कतरन्नो गरीयो\nयद्वा जयेम यदि वा नो जयेयुः।\nयानेव हत्वा न जिजीविषाम\nस्तेऽवस्थिताः प्रमुखे धार्तराष्ट्राः।",
        "a": "2",
        "p": "",
        "n": "6"
    },
    {
        "i": "207",
        "s": "कार्पण्यदोषोपहतस्वभावः\nपृच्छामि त्वां धर्मसंमूढचेताः।\nयच्छ्रेयः स्यान्निश्िचतं ब्रूहि तन्मे\nशिष्यस्तेऽहं शाधि मां त्वां प्रपन्नम्।",
        "a": "2",
        "p": "",
        "n": "7"
    },
    {
        "i": "208",
        "s": "न हि प्रपश्यामि ममापनुद्या\nद्यच्छोकमुच्छोषणमिन्द्रियाणाम्।\nअवाप्य भूमावसपत्नमृद्धम्\nराज्यं सुराणामपि चाधिपत्यम्।",
        "a": "2",
        "p": "",
        "n": "8"
    },
    {
        "i": "209",
        "s": "सञ्जय उवाच\nएवमुक्त्वा हृषीकेशं गुडाकेशः परन्तप।\nन योत्स्य इति गोविन्दमुक्त्वा तूष्णीं बभूव ह।",
        "a": "2",
        "p": "",
        "n": "9"
    },
    {
        "i": "210",
        "s": "तमुवाच हृषीकेशः प्रहसन्निव भारत।\nसेनयोरुभयोर्मध्ये विषीदन्तमिदं वचः।",
        "a": "2",
        "p": "",
        "n": "10"
    },
    {
        "i": "211",
        "s": "श्री भगवानुवाच\nअशोच्यानन्वशोचस्त्वं प्रज्ञावादांश्च भाषसे।\nगतासूनगतासूंश्च नानुशोचन्ति पण्डिताः।",
        "a": "2",
        "p": "",
        "n": "11"
    },
    {
        "i": "212",
        "s": "न त्वेवाहं जातु नासं न त्वं नेमे जनाधिपाः।\nन चैव न भविष्यामः सर्वे वयमतः परम्।",
        "a": "2",
        "p": "",
        "n": "12"
    },
    {
        "i": "213",
        "s": "देहिनोऽस्मिन्यथा देहे कौमारं यौवनं जरा।\nतथा देहान्तरप्राप्तिर्धीरस्तत्र न मुह्यति।",
        "a": "2",
        "p": "",
        "n": "13"
    },
    {
        "i": "214",
        "s": "मात्रास्पर्शास्तु कौन्तेय शीतोष्णसुखदुःखदाः।\nआगमापायिनोऽनित्यास्तांस्तितिक्षस्व भारत।",
        "a": "2",
        "p": "",
        "n": "14"
    },
    {
        "i": "215",
        "s": "यं हि न व्यथयन्त्येते पुरुषं पुरुषर्षभ।\nसमदुःखसुखं धीरं सोऽमृतत्वाय कल्पते।",
        "a": "2",
        "p": "",
        "n": "15"
    },
    {
        "i": "216",
        "s": "नासतो विद्यते भावो नाभावो विद्यते सतः।\nउभयोरपि दृष्टोऽन्तस्त्वनयोस्तत्त्वदर्शिभिः।",
        "a": "2",
        "p": "",
        "n": "16"
    },
    {
        "i": "217",
        "s": "अविनाशि तु तद्विद्धि येन सर्वमिदं ततम्।\nविनाशमव्ययस्यास्य न कश्चित् कर्तुमर्हति।",
        "a": "2",
        "p": "",
        "n": "17"
    },
    {
        "i": "218",
        "s": "अन्तवन्त इमे देहा नित्यस्योक्ताः शरीरिणः।\nअनाशिनोऽप्रमेयस्य तस्माद्युध्यस्व भारत।",
        "a": "2",
        "p": "",
        "n": "18"
    },
    {
        "i": "219",
        "s": "य एनं वेत्ति हन्तारं यश्चैनं मन्यते हतम्।\nउभौ तौ न विजानीतो नायं हन्ति न हन्यते।",
        "a": "2",
        "p": "",
        "n": "19"
    },
    {
        "i": "220",
        "s": "न जायते म्रियते वा कदाचि\nन्नायं भूत्वा भविता वा न भूयः।\nअजो नित्यः शाश्वतोऽयं पुराणो\nन हन्यते हन्यमाने शरीरे।",
        "a": "2",
        "p": "",
        "n": "20"
    },
    {
        "i": "221",
        "s": "वेदाविनाशिनं नित्यं य एनमजमव्ययम्।\nकथं स पुरुषः पार्थ कं घातयति हन्ति कम्।",
        "a": "2",
        "p": "",
        "n": "21"
    },
    {
        "i": "222",
        "s": "वासांसि जीर्णानि यथा विहाय\nनवानि गृह्णाति नरोऽपराणि।\nतथा शरीराणि विहाय जीर्णा\nन्यन्यानि संयाति नवानि देही।",
        "a": "2",
        "p": "",
        "n": "22"
    },
    {
        "i": "223",
        "s": "नैनं छिन्दन्ति शस्त्राणि नैनं दहति पावकः।\nन चैनं क्लेदयन्त्यापो न शोषयति मारुतः।",
        "a": "2",
        "p": "",
        "n": "23"
    },
    {
        "i": "224",
        "s": "अच्छेद्योऽयमदाह्योऽयमक्लेद्योऽशोष्य एव च।\nनित्यः सर्वगतः स्थाणुरचलोऽयं सनातनः।",
        "a": "2",
        "p": "",
        "n": "24"
    },
    {
        "i": "225",
        "s": "अव्यक्तोऽयमचिन्त्योऽयमविकार्योऽयमुच्यते।\nतस्मादेवं विदित्वैनं नानुशोचितुमर्हसि।",
        "a": "2",
        "p": "",
        "n": "25"
    },
    {
        "i": "226",
        "s": "अथ चैनं नित्यजातं नित्यं वा मन्यसे मृतम्।\nतथापि त्वं महाबाहो नैवं शोचितुमर्हसि।",
        "a": "2",
        "p": "",
        "n": "26"
    },
    {
        "i": "227",
        "s": "जातस्य हि ध्रुवो मृत्युर्ध्रुवं जन्म मृतस्य च।\nतस्मादपरिहार्येऽर्थे न त्वं शोचितुमर्हसि।",
        "a": "2",
        "p": "",
        "n": "27"
    },
    {
        "i": "228",
        "s": "अव्यक्तादीनि भूतानि व्यक्तमध्यानि भारत।\nअव्यक्तनिधनान्येव तत्र का परिदेवना।",
        "a": "2",
        "p": "",
        "n": "28"
    },
    {
        "i": "229",
        "s": "आश्चर्यवत्पश्यति कश्चिदेन\nमाश्चर्यवद्वदति तथैव चान्यः।\nआश्चर्यवच्चैनमन्यः श्रृणोति\nश्रुत्वाप्येनं वेद न चैव कश्चित्।",
        "a": "2",
        "p": "",
        "n": "29"
    },
    {
        "i": "230",
        "s": "देही नित्यमवध्योऽयं देहे सर्वस्य भारत।\nतस्मात्सर्वाणि भूतानि न त्वं शोचितुमर्हसि।",
        "a": "2",
        "p": "",
        "n": "30"
    },
    {
        "i": "231",
        "s": "स्वधर्ममपि चावेक्ष्य न विकम्पितुमर्हसि।\nधर्म्याद्धि युद्धाछ्रेयोऽन्यत्क्षत्रियस्य न विद्यते।",
        "a": "2",
        "p": "",
        "n": "31"
    },
    {
        "i": "232",
        "s": "यदृच्छया चोपपन्नं स्वर्गद्वारमपावृतम्।\nसुखिनः क्षत्रियाः पार्थ लभन्ते युद्धमीदृशम्।",
        "a": "2",
        "p": "",
        "n": "32"
    },
    {
        "i": "233",
        "s": "अथ चैत्त्वमिमं धर्म्यं संग्रामं न करिष्यसि।\nततः स्वधर्मं कीर्तिं च हित्वा पापमवाप्स्यसि।",
        "a": "2",
        "p": "",
        "n": "33"
    },
    {
        "i": "234",
        "s": "अकीर्तिं चापि भूतानि कथयिष्यन्ति तेऽव्ययाम्।\nसंभावितस्य चाकीर्तिर्मरणादतिरिच्यते।",
        "a": "2",
        "p": "",
        "n": "34"
    },
    {
        "i": "235",
        "s": "भयाद्रणादुपरतं मंस्यन्ते त्वां महारथाः।\nयेषां च त्वं बहुमतो भूत्वा यास्यसि लाघवम्।",
        "a": "2",
        "p": "",
        "n": "35"
    },
    {
        "i": "236",
        "s": "अवाच्यवादांश्च बहून् वदिष्यन्ति तवाहिताः।\nनिन्दन्तस्तव सामर्थ्यं ततो दुःखतरं नु किम्।",
        "a": "2",
        "p": "",
        "n": "36"
    },
    {
        "i": "237",
        "s": "हतो वा प्राप्स्यसि स्वर्गं जित्वा वा भोक्ष्यसे महीम्।\nतस्मादुत्तिष्ठ कौन्तेय युद्धाय कृतनिश्चयः।",
        "a": "2",
        "p": "",
        "n": "37"
    },
    {
        "i": "238",
        "s": "सुखदुःखे समे कृत्वा लाभालाभौ जयाजयौ।\nततो युद्धाय युज्यस्व नैवं पापमवाप्स्यसि।",
        "a": "2",
        "p": "",
        "n": "38"
    },
    {
        "i": "239",
        "s": "एषा तेऽभिहिता सांख्ये बुद्धिर्योगे त्विमां श्रृणु।\nबुद्ध्यायुक्तो यया पार्थ कर्मबन्धं प्रहास्यसि।",
        "a": "2",
        "p": "",
        "n": "39"
    },
    {
        "i": "240",
        "s": "नेहाभिक्रमनाशोऽस्ति प्रत्यवायो न विद्यते।\nस्वल्पमप्यस्य धर्मस्य त्रायते महतो भयात्।",
        "a": "2",
        "p": "",
        "n": "40"
    },
    {
        "i": "241",
        "s": "व्यवसायात्मिका बुद्धिरेकेह कुरुनन्दन।\nबहुशाखा ह्यनन्ताश्च बुद्धयोऽव्यवसायिनाम्।",
        "a": "2",
        "p": "",
        "n": "41"
    },
    {
        "i": "242",
        "s": "यामिमां पुष्पितां वाचं प्रवदन्त्यविपश्चितः।\nवेदवादरताः पार्थ नान्यदस्तीति वादिनः।",
        "a": "2",
        "p": "",
        "n": "42"
    },
    {
        "i": "243",
        "s": "कामात्मानः स्वर्गपरा जन्मकर्मफलप्रदाम्।\nक्रियाविशेषबहुलां भोगैश्वर्यगतिं प्रति।",
        "a": "2",
        "p": "",
        "n": "43"
    },
    {
        "i": "244",
        "s": "भोगैश्वर्यप्रसक्तानां तयापहृतचेतसाम्।\nव्यवसायात्मिका बुद्धिः समाधौ न विधीयते।",
        "a": "2",
        "p": "",
        "n": "44"
    },
    {
        "i": "245",
        "s": "त्रैगुण्यविषया वेदा निस्त्रैगुण्यो भवार्जुन।\nनिर्द्वन्द्वो नित्यसत्त्वस्थो निर्योगक्षेम आत्मवान्।",
        "a": "2",
        "p": "",
        "n": "45"
    },
    {
        "i": "246",
        "s": "यावानर्थ उदपाने सर्वतः संप्लुतोदके।\nतावान्सर्वेषु वेदेषु ब्राह्मणस्य विजानतः।",
        "a": "2",
        "p": "",
        "n": "46"
    },
    {
        "i": "247",
        "s": "कर्मण्येवाधिकारस्ते मा फलेषु कदाचन।\nमा कर्मफलहेतुर्भूर्मा ते सङ्गोऽस्त्वकर्मणि।",
        "a": "2",
        "p": "",
        "n": "47"
    },
    {
        "i": "248",
        "s": "योगस्थः कुरु कर्माणि सङ्गं त्यक्त्वा धनञ्जय।\nसिद्ध्यसिद्ध्योः समो भूत्वा समत्वं योग उच्यते।",
        "a": "2",
        "p": "",
        "n": "48"
    },
    {
        "i": "249",
        "s": "दूरेण ह्यवरं कर्म बुद्धियोगाद्धनञ्जय।\nबुद्धौ शरणमन्विच्छ कृपणाः फलहेतवः।",
        "a": "2",
        "p": "",
        "n": "49"
    },
    {
        "i": "250",
        "s": "बुद्धियुक्तो जहातीह उभे सुकृतदुष्कृते।\nतस्माद्योगाय युज्यस्व योगः कर्मसु कौशलम्।",
        "a": "2",
        "p": "",
        "n": "50"
    },
    {
        "i": "251",
        "s": "कर्मजं बुद्धियुक्ता हि फलं त्यक्त्वा मनीषिणः।\nजन्मबन्धविनिर्मुक्ताः पदं गच्छन्त्यनामयम्।",
        "a": "2",
        "p": "",
        "n": "51"
    },
    {
        "i": "252",
        "s": "यदा ते मोहकलिलं बुद्धिर्व्यतितरिष्यति।\nतदा गन्तासि निर्वेदं श्रोतव्यस्य श्रुतस्य च।",
        "a": "2",
        "p": "",
        "n": "52"
    },
    {
        "i": "253",
        "s": "श्रुतिविप्रतिपन्ना ते यदा स्थास्यति निश्चला।\nसमाधावचला बुद्धिस्तदा योगमवाप्स्यसि।",
        "a": "2",
        "p": "",
        "n": "53"
    },
    {
        "i": "254",
        "s": "अर्जुन उवाच\nस्थितप्रज्ञस्य का भाषा समाधिस्थस्य केशव।\nस्थितधीः किं प्रभाषेत किमासीत व्रजेत किम्।",
        "a": "2",
        "p": "",
        "n": "54"
    },
    {
        "i": "255",
        "s": "श्री भगवानुवाच\nप्रजहाति यदा कामान् सर्वान् पार्थ मनोगतान्।\nआत्मन्येवात्मना तुष्टः स्थितप्रज्ञस्तदोच्यते।",
        "a": "2",
        "p": "",
        "n": "55"
    },
    {
        "i": "256",
        "s": "दुःखेष्वनुद्विग्नमनाः सुखेषु विगतस्पृहः।\nवीतरागभयक्रोधः स्थितधीर्मुनिरुच्यते।",
        "a": "2",
        "p": "",
        "n": "56"
    },
    {
        "i": "257",
        "s": "यः सर्वत्रानभिस्नेहस्तत्तत्प्राप्य शुभाशुभम्।\nनाभिनन्दति न द्वेष्टि तस्य प्रज्ञा प्रतिष्ठिता।",
        "a": "2",
        "p": "",
        "n": "57"
    },
    {
        "i": "258",
        "s": "यदा संहरते चायं कूर्मोऽङ्गानीव सर्वशः।\nइन्द्रियाणीन्द्रियार्थेभ्यस्तस्य प्रज्ञा प्रतिष्ठिता।",
        "a": "2",
        "p": "",
        "n": "58"
    },
    {
        "i": "259",
        "s": "विषया विनिवर्तन्ते निराहारस्य देहिनः।\nरसवर्जं रसोऽप्यस्य परं दृष्ट्वा निवर्तते।",
        "a": "2",
        "p": "",
        "n": "59"
    },
    {
        "i": "260",
        "s": "यततो ह्यपि कौन्तेय पुरुषस्य विपश्चितः।\nइन्द्रियाणि प्रमाथीनि हरन्ति प्रसभं मनः।",
        "a": "2",
        "p": "",
        "n": "60"
    },
    {
        "i": "261",
        "s": "तानि सर्वाणि संयम्य युक्त आसीत मत्परः।\nवशे हि यस्येन्द्रियाणि तस्य प्रज्ञा प्रतिष्ठिता।",
        "a": "2",
        "p": "",
        "n": "61"
    },
    {
        "i": "262",
        "s": "ध्यायतो विषयान्पुंसः सङ्गस्तेषूपजायते।\nसङ्गात् संजायते कामः कामात्क्रोधोऽभिजायते।",
        "a": "2",
        "p": "",
        "n": "62"
    },
    {
        "i": "263",
        "s": "क्रोधाद्भवति संमोहः संमोहात्स्मृतिविभ्रमः।\nस्मृतिभ्रंशाद् बुद्धिनाशो बुद्धिनाशात्प्रणश्यति।",
        "a": "2",
        "p": "",
        "n": "63"
    },
    {
        "i": "264",
        "s": "रागद्वेषवियुक्तैस्तु विषयानिन्द्रियैश्चरन्।\nआत्मवश्यैर्विधेयात्मा प्रसादमधिगच्छति।",
        "a": "2",
        "p": "",
        "n": "64"
    },
    {
        "i": "265",
        "s": "प्रसादे सर्वदुःखानां हानिरस्योपजायते।\nप्रसन्नचेतसो ह्याशु बुद्धिः पर्यवतिष्ठते।",
        "a": "2",
        "p": "",
        "n": "65"
    },
    {
        "i": "266",
        "s": "नास्ति बुद्धिरयुक्तस्य न चायुक्तस्य भावना।\nन चाभावयतः शान्तिरशान्तस्य कुतः सुखम्।",
        "a": "2",
        "p": "",
        "n": "66"
    },
    {
        "i": "267",
        "s": "इन्द्रियाणां हि चरतां यन्मनोऽनुविधीयते।\nतदस्य हरति प्रज्ञां वायुर्नावमिवाम्भसि।",
        "a": "2",
        "p": "",
        "n": "67"
    },
    {
        "i": "268",
        "s": "तस्माद्यस्य महाबाहो निगृहीतानि सर्वशः।\nइन्द्रियाणीन्द्रियार्थेभ्यस्तस्य प्रज्ञा प्रतिष्ठिता।",
        "a": "2",
        "p": "",
        "n": "68"
    },
    {
        "i": "269",
        "s": "या निशा सर्वभूतानां तस्यां जागर्ति संयमी।\nयस्यां जाग्रति भूतानि सा निशा पश्यतो मुनेः।",
        "a": "2",
        "p": "",
        "n": "69"
    },
    {
        "i": "270",
        "s": "आपूर्यमाणमचलप्रतिष्ठं\nसमुद्रमापः प्रविशन्ति यद्वत्।\nतद्वत्कामा यं प्रविशन्ति सर्वे\nस शान्तिमाप्नोति न कामकामी।",
        "a": "2",
        "p": "",
        "n": "70"
    },
    {
        "i": "271",
        "s": "विहाय कामान्यः सर्वान्पुमांश्चरति निःस्पृहः।\nनिर्ममो निरहंकारः स शांतिमधिगच्छति।",
        "a": "2",
        "p": "",
        "n": "71"
    },
    {
        "i": "272",
        "s": "एषा ब्राह्मी स्थितिः पार्थ नैनां प्राप्य विमुह्यति।\nस्थित्वाऽस्यामन्तकालेऽपि ब्रह्मनिर्वाणमृच्छति।",
        "a": "2",
        "p": "",
        "n": "72"
    },
    {
        "i": "301",
        "s": "अर्जुन उवाच\nज्यायसी चेत्कर्मणस्ते मता बुद्धिर्जनार्दन।\nतत्किं कर्मणि घोरे मां नियोजयसि केशव।",
        "a": "3",
        "p": "",
        "n": "1"
    },
    {
        "i": "302",
        "s": "व्यामिश्रेणेव वाक्येन बुद्धिं मोहयसीव मे।\nतदेकं वद निश्िचत्य येन श्रेयोऽहमाप्नुयाम्।",
        "a": "3",
        "p": "",
        "n": "2"
    },
    {
        "i": "303",
        "s": "श्री भगवानुवाच\nलोकेऽस्मिन्द्विविधा निष्ठा पुरा प्रोक्ता मयानघ।\nज्ञानयोगेन सांख्यानां कर्मयोगेन योगिनाम्।",
        "a": "3",
        "p": "",
        "n": "3"
    },
    {
        "i": "304",
        "s": "न कर्मणामनारम्भान्नैष्कर्म्यं पुरुषोऽश्नुते।\nन च संन्यसनादेव सिद्धिं समधिगच्छति।",
        "a": "3",
        "p": "",
        "n": "4"
    },
    {
        "i": "305",
        "s": "न हि कश्िचत्क्षणमपि जातु तिष्ठत्यकर्मकृत्।\nकार्यते ह्यवशः कर्म सर्वः प्रकृतिजैर्गुणैः।",
        "a": "3",
        "p": "",
        "n": "5"
    },
    {
        "i": "306",
        "s": "कर्मेन्द्रियाणि संयम्य य आस्ते मनसा स्मरन्।\nइन्द्रियार्थान्विमूढात्मा मिथ्याचारः स उच्यते।",
        "a": "3",
        "p": "",
        "n": "6"
    },
    {
        "i": "307",
        "s": "यस्त्विन्द्रियाणि मनसा नियम्यारभतेऽर्जुन।\nकर्मेन्द्रियैः कर्मयोगमसक्तः स विशिष्यते।",
        "a": "3",
        "p": "",
        "n": "7"
    },
    {
        "i": "308",
        "s": "नियतं कुरु कर्म त्वं कर्म ज्यायो ह्यकर्मणः।\nशरीरयात्रापि च ते न प्रसिद्ध्येदकर्मणः।",
        "a": "3",
        "p": "",
        "n": "8"
    },
    {
        "i": "309",
        "s": "यज्ञार्थात्कर्मणोऽन्यत्र लोकोऽयं कर्मबन्धनः।\nतदर्थं कर्म कौन्तेय मुक्तसंगः समाचर।",
        "a": "3",
        "p": "",
        "n": "9"
    },
    {
        "i": "310",
        "s": "सहयज्ञाः प्रजाः सृष्ट्वा पुरोवाच प्रजापतिः।\nअनेन प्रसविष्यध्वमेष वोऽस्त्विष्टकामधुक्।",
        "a": "3",
        "p": "",
        "n": "10"
    },
    {
        "i": "311",
        "s": "देवान्भावयतानेन ते देवा भावयन्तु वः।\nपरस्परं भावयन्तः श्रेयः परमवाप्स्यथ।",
        "a": "3",
        "p": "",
        "n": "11"
    },
    {
        "i": "312",
        "s": "इष्टान्भोगान्हि वो देवा दास्यन्ते यज्ञभाविताः।\nतैर्दत्तानप्रदायैभ्यो यो भुङ्क्ते स्तेन एव सः।",
        "a": "3",
        "p": "",
        "n": "12"
    },
    {
        "i": "313",
        "s": "यज्ञशिष्टाशिनः सन्तो मुच्यन्ते सर्वकिल्बिषैः।\nभुञ्जते ते त्वघं पापा ये पचन्त्यात्मकारणात्।",
        "a": "3",
        "p": "",
        "n": "13"
    },
    {
        "i": "314",
        "s": "अन्नाद्भवन्ति भूतानि पर्जन्यादन्नसम्भवः।\nयज्ञाद्भवति पर्जन्यो यज्ञः कर्मसमुद्भवः।",
        "a": "3",
        "p": "",
        "n": "14"
    },
    {
        "i": "315",
        "s": "कर्म ब्रह्मोद्भवं विद्धि ब्रह्माक्षरसमुद्भवम्।\nतस्मात्सर्वगतं ब्रह्म नित्यं यज्ञे प्रतिष्ठितम्।",
        "a": "3",
        "p": "",
        "n": "15"
    },
    {
        "i": "316",
        "s": "एवं प्रवर्तितं चक्रं नानुवर्तयतीह यः।\nअघायुरिन्द्रियारामो मोघं पार्थ स जीवति।",
        "a": "3",
        "p": "",
        "n": "16"
    },
    {
        "i": "317",
        "s": "यस्त्वात्मरतिरेव स्यादात्मतृप्तश्च मानवः।\nआत्मन्येव च सन्तुष्टस्तस्य कार्यं न विद्यते।",
        "a": "3",
        "p": "",
        "n": "17"
    },
    {
        "i": "318",
        "s": "नैव तस्य कृतेनार्थो नाकृतेनेह कश्चन।\nन चास्य सर्वभूतेषु कश्िचदर्थव्यपाश्रयः।",
        "a": "3",
        "p": "",
        "n": "18"
    },
    {
        "i": "319",
        "s": "तस्मादसक्तः सततं कार्यं कर्म समाचर।\nअसक्तो ह्याचरन्कर्म परमाप्नोति पूरुषः।",
        "a": "3",
        "p": "",
        "n": "19"
    },
    {
        "i": "320",
        "s": "कर्मणैव हि संसिद्धिमास्थिता जनकादयः।\nलोकसंग्रहमेवापि संपश्यन्कर्तुमर्हसि।",
        "a": "3",
        "p": "",
        "n": "20"
    },
    {
        "i": "321",
        "s": "यद्यदाचरति श्रेष्ठस्तत्तदेवेतरो जनः।\nस यत्प्रमाणं कुरुते लोकस्तदनुवर्तते।",
        "a": "3",
        "p": "",
        "n": "21"
    },
    {
        "i": "322",
        "s": "न मे पार्थास्ति कर्तव्यं त्रिषु लोकेषु किञ्चन।\nनानवाप्तमवाप्तव्यं वर्त एव च कर्मणि।",
        "a": "3",
        "p": "",
        "n": "22"
    },
    {
        "i": "323",
        "s": "यदि ह्यहं न वर्तेयं जातु कर्मण्यतन्द्रितः।\nमम वर्त्मानुवर्तन्ते मनुष्याः पार्थ सर्वशः।",
        "a": "3",
        "p": "",
        "n": "23"
    },
    {
        "i": "324",
        "s": "उत्सीदेयुरिमे लोका न कुर्यां कर्म चेदहम्।\nसङ्करस्य च कर्ता स्यामुपहन्यामिमाः प्रजाः।",
        "a": "3",
        "p": "",
        "n": "24"
    },
    {
        "i": "325",
        "s": "सक्ताः कर्मण्यविद्वांसो यथा कुर्वन्ति भारत।\nकुर्याद्विद्वांस्तथासक्तश्िचकीर्षुर्लोकसंग्रहम्।",
        "a": "3",
        "p": "",
        "n": "25"
    },
    {
        "i": "326",
        "s": "न बुद्धिभेदं जनयेदज्ञानां कर्मसङ्गिनाम्।\nजोषयेत्सर्वकर्माणि विद्वान् युक्तः समाचरन्।",
        "a": "3",
        "p": "",
        "n": "26"
    },
    {
        "i": "327",
        "s": "प्रकृतेः क्रियमाणानि गुणैः कर्माणि सर्वशः।\nअहङ्कारविमूढात्मा कर्ताऽहमिति मन्यते।",
        "a": "3",
        "p": "",
        "n": "27"
    },
    {
        "i": "328",
        "s": "तत्त्ववित्तु महाबाहो गुणकर्मविभागयोः।\nगुणा गुणेषु वर्तन्त इति मत्वा न सज्जते।",
        "a": "3",
        "p": "",
        "n": "28"
    },
    {
        "i": "329",
        "s": "प्रकृतेर्गुणसम्मूढाः सज्जन्ते गुणकर्मसु।\nतानकृत्स्नविदो मन्दान्कृत्स्नविन्न विचालयेत्।",
        "a": "3",
        "p": "",
        "n": "29"
    },
    {
        "i": "330",
        "s": "मयि सर्वाणि कर्माणि संन्यस्याध्यात्मचेतसा।\nनिराशीर्निर्ममो भूत्वा युध्यस्व विगतज्वरः।",
        "a": "3",
        "p": "",
        "n": "30"
    },
    {
        "i": "331",
        "s": "ये मे मतमिदं नित्यमनुतिष्ठन्ति मानवाः।\nश्रद्धावन्तोऽनसूयन्तो मुच्यन्ते तेऽपि कर्मभिः।",
        "a": "3",
        "p": "",
        "n": "31"
    },
    {
        "i": "332",
        "s": "ये त्वेतदभ्यसूयन्तो नानुतिष्ठन्ति मे मतम्।\nसर्वज्ञानविमूढांस्तान्विद्धि नष्टानचेतसः।",
        "a": "3",
        "p": "",
        "n": "32"
    },
    {
        "i": "333",
        "s": "सदृशं चेष्टते स्वस्याः प्रकृतेर्ज्ञानवानपि।\nप्रकृतिं यान्ति भूतानि निग्रहः किं करिष्यति।",
        "a": "3",
        "p": "",
        "n": "33"
    },
    {
        "i": "334",
        "s": "इन्द्रियस्येन्द्रियस्यार्थे रागद्वेषौ व्यवस्थितौ।\nतयोर्न वशमागच्छेत्तौ ह्यस्य परिपन्थिनौ।",
        "a": "3",
        "p": "",
        "n": "34"
    },
    {
        "i": "335",
        "s": "श्रेयान्स्वधर्मो विगुणः परधर्मात्स्वनुष्ठितात्।\nस्वधर्मे निधनं श्रेयः परधर्मो भयावहः।",
        "a": "3",
        "p": "",
        "n": "35"
    },
    {
        "i": "336",
        "s": "अर्जुन उवाच\nअथ केन प्रयुक्तोऽयं पापं चरति पूरुषः।\nअनिच्छन्नपि वार्ष्णेय बलादिव नियोजितः।",
        "a": "3",
        "p": "",
        "n": "36"
    },
    {
        "i": "337",
        "s": "श्री भगवानुवाच\nकाम एष क्रोध एष रजोगुणसमुद्भवः।\nमहाशनो महापाप्मा विद्ध्येनमिह वैरिणम्।",
        "a": "3",
        "p": "",
        "n": "37"
    },
    {
        "i": "338",
        "s": "धूमेनाव्रियते वह्निर्यथाऽऽदर्शो मलेन च।\nयथोल्बेनावृतो गर्भस्तथा तेनेदमावृतम्।",
        "a": "3",
        "p": "",
        "n": "38"
    },
    {
        "i": "339",
        "s": "आवृतं ज्ञानमेतेन ज्ञानिनो नित्यवैरिणा।\nकामरूपेण कौन्तेय दुष्पूरेणानलेन च।",
        "a": "3",
        "p": "",
        "n": "39"
    },
    {
        "i": "340",
        "s": "इन्द्रियाणि मनो बुद्धिरस्याधिष्ठानमुच्यते।\nएतैर्विमोहयत्येष ज्ञानमावृत्य देहिनम्।",
        "a": "3",
        "p": "",
        "n": "40"
    },
    {
        "i": "341",
        "s": "तस्मात्त्वमिन्द्रियाण्यादौ नियम्य भरतर्षभ।\nपाप्मानं प्रजहि ह्येनं ज्ञानविज्ञाननाशनम्।",
        "a": "3",
        "p": "",
        "n": "41"
    },
    {
        "i": "342",
        "s": "इन्द्रियाणि पराण्याहुरिन्द्रियेभ्यः परं मनः।\nमनसस्तु परा बुद्धिर्यो बुद्धेः परतस्तु सः।",
        "a": "3",
        "p": "",
        "n": "42"
    },
    {
        "i": "343",
        "s": "एवं बुद्धेः परं बुद्ध्वा संस्तभ्यात्मानमात्मना।\nजहि शत्रुं महाबाहो कामरूपं दुरासदम्।",
        "a": "3",
        "p": "",
        "n": "43"
    },
    {
        "i": "401",
        "s": "श्री भगवानुवाच\nइमं विवस्वते योगं प्रोक्तवानहमव्ययम्।\nविवस्वान् मनवे प्राह मनुरिक्ष्वाकवेऽब्रवीत्।",
        "a": "4",
        "p": "",
        "n": "1"
    },
    {
        "i": "402",
        "s": "एवं परम्पराप्राप्तमिमं राजर्षयो विदुः।\nस कालेनेह महता योगो नष्टः परन्तप।",
        "a": "4",
        "p": "",
        "n": "2"
    },
    {
        "i": "403",
        "s": "स एवायं मया तेऽद्य योगः प्रोक्तः पुरातनः।\nभक्तोऽसि मे सखा चेति रहस्यं ह्येतदुत्तमम्।",
        "a": "4",
        "p": "",
        "n": "3"
    },
    {
        "i": "404",
        "s": "अर्जुन उवाच\nअपरं भवतो जन्म परं जन्म विवस्वतः।\nकथमेतद्विजानीयां त्वमादौ प्रोक्तवानिति।",
        "a": "4",
        "p": "",
        "n": "4"
    },
    {
        "i": "405",
        "s": "श्री भगवानुवाच\nबहूनि मे व्यतीतानि जन्मानि तव चार्जुन।\nतान्यहं वेद सर्वाणि न त्वं वेत्थ परन्तप।",
        "a": "4",
        "p": "",
        "n": "5"
    },
    {
        "i": "406",
        "s": "अजोऽपि सन्नव्ययात्मा भूतानामीश्वरोऽपि सन्।\nप्रकृतिं स्वामधिष्ठाय संभवाम्यात्ममायया।",
        "a": "4",
        "p": "",
        "n": "6"
    },
    {
        "i": "407",
        "s": "यदा यदा हि धर्मस्य ग्लानिर्भवति भारत।\nअभ्युत्थानमधर्मस्य तदाऽऽत्मानं सृजाम्यहम्।",
        "a": "4",
        "p": "",
        "n": "7"
    },
    {
        "i": "408",
        "s": "परित्राणाय साधूनां विनाशाय च दुष्कृताम्।\nधर्मसंस्थापनार्थाय संभवामि युगे युगे।",
        "a": "4",
        "p": "",
        "n": "8"
    },
    {
        "i": "409",
        "s": "जन्म कर्म च मे दिव्यमेवं यो वेत्ति तत्त्वतः।\nत्यक्त्वा देहं पुनर्जन्म नैति मामेति सोऽर्जुन।",
        "a": "4",
        "p": "",
        "n": "9"
    },
    {
        "i": "410",
        "s": "वीतरागभयक्रोधा मन्मया मामुपाश्रिताः।\nबहवो ज्ञानतपसा पूता मद्भावमागताः।",
        "a": "4",
        "p": "",
        "n": "10"
    },
    {
        "i": "411",
        "s": "ये यथा मां प्रपद्यन्ते तांस्तथैव भजाम्यहम्।\nमम वर्त्मानुवर्तन्ते मनुष्याः पार्थ सर्वशः।",
        "a": "4",
        "p": "",
        "n": "11"
    },
    {
        "i": "412",
        "s": "काङ्क्षन्तः कर्मणां सिद्धिं यजन्त इह देवताः।\nक्षिप्रं हि मानुषे लोके सिद्धिर्भवति कर्मजा।",
        "a": "4",
        "p": "",
        "n": "12"
    },
    {
        "i": "413",
        "s": "चातुर्वर्ण्यं मया सृष्टं गुणकर्मविभागशः।\nतस्य कर्तारमपि मां विद्ध्यकर्तारमव्ययम्।",
        "a": "4",
        "p": "",
        "n": "13"
    },
    {
        "i": "414",
        "s": "न मां कर्माणि लिम्पन्ति न मे कर्मफले स्पृहा।\nइति मां योऽभिजानाति कर्मभिर्न स बध्यते।",
        "a": "4",
        "p": "",
        "n": "14"
    },
    {
        "i": "415",
        "s": "एवं ज्ञात्वा कृतं कर्म पूर्वैरपि मुमुक्षुभिः।\nकुरु कर्मैव तस्मात्त्वं पूर्वैः पूर्वतरं कृतम्।",
        "a": "4",
        "p": "",
        "n": "15"
    },
    {
        "i": "416",
        "s": "किं कर्म किमकर्मेति कवयोऽप्यत्र मोहिताः।\nतत्ते कर्म प्रवक्ष्यामि यज्ज्ञात्वा मोक्ष्यसेऽशुभात्।",
        "a": "4",
        "p": "",
        "n": "16"
    },
    {
        "i": "417",
        "s": "कर्मणो ह्यपि बोद्धव्यं बोद्धव्यं च विकर्मणः।\nअकर्मणश्च बोद्धव्यं गहना कर्मणो गतिः।",
        "a": "4",
        "p": "",
        "n": "17"
    },
    {
        "i": "418",
        "s": "कर्मण्यकर्म यः पश्येदकर्मणि च कर्म यः।\nस बुद्धिमान् मनुष्येषु स युक्तः कृत्स्नकर्मकृत्।",
        "a": "4",
        "p": "",
        "n": "18"
    },
    {
        "i": "419",
        "s": "यस्य सर्वे समारम्भाः कामसङ्कल्पवर्जिताः।\nज्ञानाग्निदग्धकर्माणं तमाहुः पण्डितं बुधाः।",
        "a": "4",
        "p": "",
        "n": "19"
    },
    {
        "i": "420",
        "s": "त्यक्त्वा कर्मफलासङ्गं नित्यतृप्तो निराश्रयः।\nकर्मण्यभिप्रवृत्तोऽपि नैव किञ्चित्करोति सः।",
        "a": "4",
        "p": "",
        "n": "20"
    },
    {
        "i": "421",
        "s": "निराशीर्यतचित्तात्मा त्यक्तसर्वपरिग्रहः।\nशारीरं केवलं कर्म कुर्वन्नाप्नोति किल्बिषम्।",
        "a": "4",
        "p": "",
        "n": "21"
    },
    {
        "i": "422",
        "s": "यदृच्छालाभसन्तुष्टो द्वन्द्वातीतो विमत्सरः।\nसमः सिद्धावसिद्धौ च कृत्वापि न निबध्यते।",
        "a": "4",
        "p": "",
        "n": "22"
    },
    {
        "i": "423",
        "s": "गतसङ्गस्य मुक्तस्य ज्ञानावस्थितचेतसः।\nयज्ञायाचरतः कर्म समग्रं प्रविलीयते।",
        "a": "4",
        "p": "",
        "n": "23"
    },
    {
        "i": "424",
        "s": "ब्रह्मार्पणं ब्रह्महविर्ब्रह्माग्नौ ब्रह्मणा हुतम्।\nब्रह्मैव तेन गन्तव्यं ब्रह्मकर्मसमाधिना।",
        "a": "4",
        "p": "",
        "n": "24"
    },
    {
        "i": "425",
        "s": "दैवमेवापरे यज्ञं योगिनः पर्युपासते।\nब्रह्माग्नावपरे यज्ञं यज्ञेनैवोपजुह्वति।",
        "a": "4",
        "p": "",
        "n": "25"
    },
    {
        "i": "426",
        "s": "श्रोत्रादीनीन्द्रियाण्यन्ये संयमाग्निषु जुह्वति।\nशब्दादीन्विषयानन्य इन्द्रियाग्निषु जुह्वति।",
        "a": "4",
        "p": "",
        "n": "26"
    },
    {
        "i": "427",
        "s": "सर्वाणीन्द्रियकर्माणि प्राणकर्माणि चापरे।\nआत्मसंयमयोगाग्नौ जुह्वति ज्ञानदीपिते।",
        "a": "4",
        "p": "",
        "n": "27"
    },
    {
        "i": "428",
        "s": "द्रव्ययज्ञास्तपोयज्ञा योगयज्ञास्तथापरे।\nस्वाध्यायज्ञानयज्ञाश्च यतयः संशितव्रताः।",
        "a": "4",
        "p": "",
        "n": "28"
    },
    {
        "i": "429",
        "s": "अपाने जुह्वति प्राण प्राणेऽपानं तथाऽपरे।\nप्राणापानगती रुद्ध्वा प्राणायामपरायणाः।",
        "a": "4",
        "p": "",
        "n": "29"
    },
    {
        "i": "430",
        "s": "अपरे नियताहाराः प्राणान्प्राणेषु जुह्वति।\nसर्वेऽप्येते यज्ञविदो यज्ञक्षपितकल्मषाः।",
        "a": "4",
        "p": "",
        "n": "30"
    },
    {
        "i": "431",
        "s": "यज्ञशिष्टामृतभुजो यान्ति ब्रह्म सनातनम्।\nनायं लोकोऽस्त्ययज्ञस्य कुतो़ऽन्यः कुरुसत्तम।",
        "a": "4",
        "p": "",
        "n": "31"
    },
    {
        "i": "432",
        "s": "एवं बहुविधा यज्ञा वितता ब्रह्मणो मुखे।\nकर्मजान्विद्धि तान्सर्वानेवं ज्ञात्वा विमोक्ष्यसे।",
        "a": "4",
        "p": "",
        "n": "32"
    },
    {
        "i": "433",
        "s": "श्रेयान्द्रव्यमयाद्यज्ञाज्ज्ञानयज्ञः परन्तप।\nसर्वं कर्माखिलं पार्थ ज्ञाने परिसमाप्यते।",
        "a": "4",
        "p": "",
        "n": "33"
    },
    {
        "i": "434",
        "s": "तद्विद्धि प्रणिपातेन परिप्रश्नेन सेवया।\nउपदेक्ष्यन्ति ते ज्ञानं ज्ञानिनस्तत्त्वदर्शिनः।",
        "a": "4",
        "p": "",
        "n": "34"
    },
    {
        "i": "435",
        "s": "यज्ज्ञात्वा न पुनर्मोहमेवं यास्यसि पाण्डव।\nयेन भूतान्यशेषेण द्रक्ष्यस्यात्मन्यथो मयि।",
        "a": "4",
        "p": "",
        "n": "35"
    },
    {
        "i": "436",
        "s": "अपि चेदसि पापेभ्यः सर्वेभ्यः पापकृत्तमः।\nसर्वं ज्ञानप्लवेनैव वृजिनं सन्तरिष्यसि।",
        "a": "4",
        "p": "",
        "n": "36"
    },
    {
        "i": "437",
        "s": "यथैधांसि समिद्धोऽग्निर्भस्मसात्कुरुतेऽर्जुन।\nज्ञानाग्निः सर्वकर्माणि भस्मसात्कुरुते तथा।",
        "a": "4",
        "p": "",
        "n": "37"
    },
    {
        "i": "438",
        "s": "न हि ज्ञानेन सदृशं पवित्रमिह विद्यते।\nतत्स्वयं योगसंसिद्धः कालेनात्मनि विन्दति।",
        "a": "4",
        "p": "",
        "n": "38"
    },
    {
        "i": "439",
        "s": "श्रद्धावाँल्लभते ज्ञानं तत्परः संयतेन्द्रियः।\nज्ञानं लब्ध्वा परां शान्तिमचिरेणाधिगच्छति।",
        "a": "4",
        "p": "",
        "n": "39"
    },
    {
        "i": "440",
        "s": "अज्ञश्चाश्रद्दधानश्च संशयात्मा विनश्यति।\nनायं लोकोऽस्ति न परो न सुखं संशयात्मनः।",
        "a": "4",
        "p": "",
        "n": "40"
    },
    {
        "i": "441",
        "s": "योगसंन्यस्तकर्माणं ज्ञानसंछिन्नसंशयम्।\nआत्मवन्तं न कर्माणि निबध्नन्ति धनञ्जय।",
        "a": "4",
        "p": "",
        "n": "41"
    },
    {
        "i": "442",
        "s": "तस्मादज्ञानसंभूतं हृत्स्थं ज्ञानासिनाऽऽत्मनः।\nछित्त्वैनं संशयं योगमातिष्ठोत्तिष्ठ भारत।",
        "a": "4",
        "p": "",
        "n": "42"
    },
    {
        "i": "501",
        "s": "अर्जुन उवाच\nसंन्यासं कर्मणां कृष्ण पुनर्योगं च शंससि।\nयच्छ्रेय एतयोरेकं तन्मे ब्रूहि सुनिश्िचतम्।",
        "a": "5",
        "p": "",
        "n": "1"
    },
    {
        "i": "502",
        "s": "श्री भगवानुवाच\nसंन्यासः कर्मयोगश्च निःश्रेयसकरावुभौ।\nतयोस्तु कर्मसंन्यासात्कर्मयोगो विशिष्यते।",
        "a": "5",
        "p": "",
        "n": "2"
    },
    {
        "i": "503",
        "s": "ज्ञेयः स नित्यसंन्यासी यो न द्वेष्टि न काङ्क्षति।\nनिर्द्वन्द्वो हि महाबाहो सुखं बन्धात्प्रमुच्यते।",
        "a": "5",
        "p": "",
        "n": "3"
    },
    {
        "i": "504",
        "s": "सांख्ययोगौ पृथग्बालाः प्रवदन्ति न पण्डिताः।\nएकमप्यास्थितः सम्यगुभयोर्विन्दते फलम्।",
        "a": "5",
        "p": "",
        "n": "4"
    },
    {
        "i": "505",
        "s": "यत्सांख्यैः प्राप्यते स्थानं तद्योगैरपि गम्यते।\nएकं सांख्यं च योगं च यः पश्यति स पश्यति।",
        "a": "5",
        "p": "",
        "n": "5"
    },
    {
        "i": "506",
        "s": "संन्यासस्तु महाबाहो दुःखमाप्तुमयोगतः।\nयोगयुक्तो मुनिर्ब्रह्म नचिरेणाधिगच्छति।",
        "a": "5",
        "p": "",
        "n": "6"
    },
    {
        "i": "507",
        "s": "योगयुक्तो विशुद्धात्मा विजितात्मा जितेन्द्रियः।\nसर्वभूतात्मभूतात्मा कुर्वन्नपि न लिप्यते।",
        "a": "5",
        "p": "",
        "n": "7"
    },
    {
        "i": "508",
        "s": "नैव किंचित्करोमीति युक्तो मन्येत तत्त्ववित्।\nपश्यन् श्रृणवन्स्पृशञ्जिघ्रन्नश्नन्गच्छन्स्वपन् श्वसन्।",
        "a": "5",
        "p": "",
        "n": "8"
    },
    {
        "i": "509",
        "s": "प्रलपन्विसृजन्गृह्णन्नुन्मिषन्निमिषन्नपि।\nइन्द्रियाणीन्द्रियार्थेषु वर्तन्त इति धारयन्।",
        "a": "5",
        "p": "",
        "n": "9"
    },
    {
        "i": "510",
        "s": "ब्रह्मण्याधाय कर्माणि सङ्गं त्यक्त्वा करोति यः।\nलिप्यते न स पापेन पद्मपत्रमिवाम्भसा।",
        "a": "5",
        "p": "",
        "n": "10"
    },
    {
        "i": "511",
        "s": "कायेन मनसा बुद्ध्या केवलैरिन्द्रियैरपि।\nयोगिनः कर्म कुर्वन्ति सङ्गं त्यक्त्वाऽऽत्मशुद्धये।",
        "a": "5",
        "p": "",
        "n": "11"
    },
    {
        "i": "512",
        "s": "युक्तः कर्मफलं त्यक्त्वा शान्तिमाप्नोति नैष्ठिकीम्।\nअयुक्तः कामकारेण फले सक्तो निबध्यते।",
        "a": "5",
        "p": "",
        "n": "12"
    },
    {
        "i": "513",
        "s": "सर्वकर्माणि मनसा संन्यस्यास्ते सुखं वशी।\nनवद्वारे पुरे देही नैव कुर्वन्न कारयन्।",
        "a": "5",
        "p": "",
        "n": "13"
    },
    {
        "i": "514",
        "s": "न कर्तृत्वं न कर्माणि लोकस्य सृजति प्रभुः।\nन कर्मफलसंयोगं स्वभावस्तु प्रवर्तते।",
        "a": "5",
        "p": "",
        "n": "14"
    },
    {
        "i": "515",
        "s": "नादत्ते कस्यचित्पापं न चैव सुकृतं विभुः।\nअज्ञानेनावृतं ज्ञानं तेन मुह्यन्ति जन्तवः।",
        "a": "5",
        "p": "",
        "n": "15"
    },
    {
        "i": "516",
        "s": "ज्ञानेन तु तदज्ञानं येषां नाशितमात्मनः।\nतेषामादित्यवज्ज्ञानं प्रकाशयति तत्परम्।",
        "a": "5",
        "p": "",
        "n": "16"
    },
    {
        "i": "517",
        "s": "तद्बुद्धयस्तदात्मानस्तन्निष्ठास्तत्परायणाः।\nगच्छन्त्यपुनरावृत्तिं ज्ञाननिर्धूतकल्मषाः।",
        "a": "5",
        "p": "",
        "n": "17"
    },
    {
        "i": "518",
        "s": "विद्याविनयसंपन्ने ब्राह्मणे गवि हस्तिनि।\nशुनि चैव श्वपाके च पण्डिताः समदर्शिनः।",
        "a": "5",
        "p": "",
        "n": "18"
    },
    {
        "i": "519",
        "s": "इहैव तैर्जितः सर्गो येषां साम्ये स्थितं मनः।\nनिर्दोषं हि समं ब्रह्म तस्माद्ब्रह्मणि ते स्थिताः।",
        "a": "5",
        "p": "",
        "n": "19"
    },
    {
        "i": "520",
        "s": "न प्रहृष्येत्प्रियं प्राप्य नोद्विजेत्प्राप्य चाप्रियम्।\nस्थिरबुद्धिरसम्मूढो ब्रह्मविद्ब्रह्मणि स्थितः।",
        "a": "5",
        "p": "",
        "n": "20"
    },
    {
        "i": "521",
        "s": "बाह्यस्पर्शेष्वसक्तात्मा विन्दत्यात्मनि यत्सुखम्।\nस ब्रह्मयोगयुक्तात्मा सुखमक्षयमश्नुते।",
        "a": "5",
        "p": "",
        "n": "21"
    },
    {
        "i": "522",
        "s": "ये हि संस्पर्शजा भोगा दुःखयोनय एव ते।\nआद्यन्तवन्तः कौन्तेय न तेषु रमते बुधः।",
        "a": "5",
        "p": "",
        "n": "22"
    },
    {
        "i": "523",
        "s": "शक्नोतीहैव यः सोढुं प्राक्शरीरविमोक्षणात्।\nकामक्रोधोद्भवं वेगं स युक्तः स सुखी नरः।",
        "a": "5",
        "p": "",
        "n": "23"
    },
    {
        "i": "524",
        "s": "योऽन्तःसुखोऽन्तरारामस्तथान्तर्ज्योतिरेव यः।\nस योगी ब्रह्मनिर्वाणं ब्रह्मभूतोऽधिगच्छति।",
        "a": "5",
        "p": "",
        "n": "24"
    },
    {
        "i": "525",
        "s": "लभन्ते ब्रह्मनिर्वाणमृषयः क्षीणकल्मषाः।\nछिन्नद्वैधा यतात्मानः सर्वभूतहिते रताः।",
        "a": "5",
        "p": "",
        "n": "25"
    },
    {
        "i": "526",
        "s": "कामक्रोधवियुक्तानां यतीनां यतचेतसाम्।\nअभितो ब्रह्मनिर्वाणं वर्तते विदितात्मनाम्।",
        "a": "5",
        "p": "",
        "n": "26"
    },
    {
        "i": "527",
        "s": "स्पर्शान्कृत्वा बहिर्बाह्यांश्चक्षुश्चैवान्तरे भ्रुवोः।\nप्राणापानौ समौ कृत्वा नासाभ्यन्तरचारिणौ।",
        "a": "5",
        "p": "",
        "n": "27"
    },
    {
        "i": "528",
        "s": "यतेन्द्रियमनोबुद्धिर्मुनिर्मोक्षपरायणः।\nविगतेच्छाभयक्रोधो यः सदा मुक्त एव सः।",
        "a": "5",
        "p": "",
        "n": "28"
    },
    {
        "i": "529",
        "s": "भोक्तारं यज्ञतपसां सर्वलोकमहेश्वरम्।\nसुहृदं सर्वभूतानां ज्ञात्वा मां शान्तिमृच्छति।",
        "a": "5",
        "p": "",
        "n": "29"
    },
    {
        "i": "601",
        "s": "श्री भगवानुवाच\nअनाश्रितः कर्मफलं कार्यं कर्म करोति यः।\nस संन्यासी च योगी च न निरग्निर्न चाक्रियः।",
        "a": "6",
        "p": "",
        "n": "1"
    },
    {
        "i": "602",
        "s": "यं संन्यासमिति प्राहुर्योगं तं विद्धि पाण्डव।\nन ह्यसंन्यस्तसङ्कल्पो योगी भवति कश्चन।",
        "a": "6",
        "p": "",
        "n": "2"
    },
    {
        "i": "603",
        "s": "आरुरुक्षोर्मुनेर्योगं कर्म कारणमुच्यते।\nयोगारूढस्य तस्यैव शमः कारणमुच्यते।",
        "a": "6",
        "p": "",
        "n": "3"
    },
    {
        "i": "604",
        "s": "यदा हि नेन्द्रियार्थेषु न कर्मस्वनुषज्जते।\nसर्वसङ्कल्पसंन्यासी योगारूढस्तदोच्यते।",
        "a": "6",
        "p": "",
        "n": "4"
    },
    {
        "i": "605",
        "s": "उद्धरेदात्मनाऽऽत्मानं नात्मानमवसादयेत्।\nआत्मैव ह्यात्मनो बन्धुरात्मैव रिपुरात्मनः।",
        "a": "6",
        "p": "",
        "n": "5"
    },
    {
        "i": "606",
        "s": "बन्धुरात्माऽऽत्मनस्तस्य येनात्मैवात्मना जितः।\nअनात्मनस्तु शत्रुत्वे वर्तेतात्मैव शत्रुवत्।",
        "a": "6",
        "p": "",
        "n": "6"
    },
    {
        "i": "607",
        "s": "जितात्मनः प्रशान्तस्य परमात्मा समाहितः।\nशीतोष्णसुखदुःखेषु तथा मानापमानयोः।",
        "a": "6",
        "p": "",
        "n": "7"
    },
    {
        "i": "608",
        "s": "ज्ञानविज्ञानतृप्तात्मा कूटस्थो विजितेन्द्रियः।\nयुक्त इत्युच्यते योगी समलोष्टाश्मकाञ्चनः।",
        "a": "6",
        "p": "",
        "n": "8"
    },
    {
        "i": "609",
        "s": "सुहृन्मित्रार्युदासीनमध्यस्थद्वेष्यबन्धुषु।\nसाधुष्वपि च पापेषु समबुद्धिर्विशिष्यते।",
        "a": "6",
        "p": "",
        "n": "9"
    },
    {
        "i": "610",
        "s": "योगी युञ्जीत सततमात्मानं रहसि स्थितः।\nएकाकी यतचित्तात्मा निराशीरपरिग्रहः।",
        "a": "6",
        "p": "",
        "n": "10"
    },
    {
        "i": "611",
        "s": "शुचौ देशे प्रतिष्ठाप्य स्थिरमासनमात्मनः।\nनात्युच्छ्रितं नातिनीचं चैलाजिनकुशोत्तरम्।",
        "a": "6",
        "p": "",
        "n": "11"
    },
    {
        "i": "612",
        "s": "तत्रैकाग्रं मनः कृत्वा यतचित्तेन्द्रियक्रियः।\nउपविश्यासने युञ्ज्याद्योगमात्मविशुद्धये।",
        "a": "6",
        "p": "",
        "n": "12"
    },
    {
        "i": "613",
        "s": "समं कायशिरोग्रीवं धारयन्नचलं स्थिरः।\nसंप्रेक्ष्य नासिकाग्रं स्वं दिशश्चानवलोकयन्।",
        "a": "6",
        "p": "",
        "n": "13"
    },
    {
        "i": "614",
        "s": "प्रशान्तात्मा विगतभीर्ब्रह्मचारिव्रते स्थितः।\nमनः संयम्य मच्चित्तो युक्त आसीत मत्परः।",
        "a": "6",
        "p": "",
        "n": "14"
    },
    {
        "i": "615",
        "s": "युञ्जन्नेवं सदाऽऽत्मानं योगी नियतमानसः।\nशान्तिं निर्वाणपरमां मत्संस्थामधिगच्छति।",
        "a": "6",
        "p": "",
        "n": "15"
    },
    {
        "i": "616",
        "s": "नात्यश्नतस्तु योगोऽस्ति न चैकान्तमनश्नतः।\nन चातिस्वप्नशीलस्य जाग्रतो नैव चार्जुन।",
        "a": "6",
        "p": "",
        "n": "16"
    },
    {
        "i": "617",
        "s": "युक्ताहारविहारस्य युक्तचेष्टस्य कर्मसु।\nयुक्तस्वप्नावबोधस्य योगो भवति दुःखहा।",
        "a": "6",
        "p": "",
        "n": "17"
    },
    {
        "i": "618",
        "s": "यदा विनियतं चित्तमात्मन्येवावतिष्ठते।\nनिःस्पृहः सर्वकामेभ्यो युक्त इत्युच्यते तदा।",
        "a": "6",
        "p": "",
        "n": "18"
    },
    {
        "i": "619",
        "s": "यथा दीपो निवातस्थो नेङ्गते सोपमा स्मृता।\nयोगिनो यतचित्तस्य युञ्जतो योगमात्मनः।",
        "a": "6",
        "p": "",
        "n": "19"
    },
    {
        "i": "620",
        "s": "यत्रोपरमते चित्तं निरुद्धं योगसेवया।\nयत्र चैवात्मनाऽऽत्मानं पश्यन्नात्मनि तुष्यति।",
        "a": "6",
        "p": "",
        "n": "20"
    },
    {
        "i": "621",
        "s": "सुखमात्यन्तिकं यत्तद्बुद्धिग्राह्यमतीन्द्रियम्।\nवेत्ति यत्र न चैवायं स्थितश्चलति तत्त्वतः।",
        "a": "6",
        "p": "",
        "n": "21"
    },
    {
        "i": "622",
        "s": "यं लब्ध्वा चापरं लाभं मन्यते नाधिकं ततः।\nयस्मिन्स्थितो न दुःखेन गुरुणापि विचाल्यते।",
        "a": "6",
        "p": "",
        "n": "22"
    },
    {
        "i": "623",
        "s": "तं विद्याद् दुःखसंयोगवियोगं योगसंज्ञितम्।\nस निश्चयेन योक्तव्यो योगोऽनिर्विण्णचेतसा।",
        "a": "6",
        "p": "",
        "n": "23"
    },
    {
        "i": "624",
        "s": "सङ्कल्पप्रभवान्कामांस्त्यक्त्वा सर्वानशेषतः।\nमनसैवेन्द्रियग्रामं विनियम्य समन्ततः।",
        "a": "6",
        "p": "",
        "n": "24"
    },
    {
        "i": "625",
        "s": "शनैः शनैरुपरमेद् बुद्ध्या धृतिगृहीतया।\nआत्मसंस्थं मनः कृत्वा न किञ्चिदपि चिन्तयेत्।",
        "a": "6",
        "p": "",
        "n": "25"
    },
    {
        "i": "626",
        "s": "यतो यतो निश्चरति मनश्चञ्चलमस्थिरम्।\nततस्ततो नियम्यैतदात्मन्येव वशं नयेत्।",
        "a": "6",
        "p": "",
        "n": "26"
    },
    {
        "i": "627",
        "s": "प्रशान्तमनसं ह्येनं योगिनं सुखमुत्तमम्।\nउपैति शान्तरजसं ब्रह्मभूतमकल्मषम्।",
        "a": "6",
        "p": "",
        "n": "27"
    },
    {
        "i": "628",
        "s": "युञ्जन्नेवं सदाऽऽत्मानं योगी विगतकल्मषः।\nसुखेन ब्रह्मसंस्पर्शमत्यन्तं सुखमश्नुते।",
        "a": "6",
        "p": "",
        "n": "28"
    },
    {
        "i": "629",
        "s": "सर्वभूतस्थमात्मानं सर्वभूतानि चात्मनि।\nईक्षते योगयुक्तात्मा सर्वत्र समदर्शनः।",
        "a": "6",
        "p": "",
        "n": "29"
    },
    {
        "i": "630",
        "s": "यो मां पश्यति सर्वत्र सर्वं च मयि पश्यति।\nतस्याहं न प्रणश्यामि स च मे न प्रणश्यति।",
        "a": "6",
        "p": "",
        "n": "30"
    },
    {
        "i": "631",
        "s": "सर्वभूतस्थितं यो मां भजत्येकत्वमास्थितः।\nसर्वथा वर्तमानोऽपि स योगी मयि वर्तते।",
        "a": "6",
        "p": "",
        "n": "31"
    },
    {
        "i": "632",
        "s": "आत्मौपम्येन सर्वत्र समं पश्यति योऽर्जुन।\nसुखं वा यदि वा दुःखं सः योगी परमो मतः।",
        "a": "6",
        "p": "",
        "n": "32"
    },
    {
        "i": "633",
        "s": "अर्जुन उवाच\nयोऽयं योगस्त्वया प्रोक्तः साम्येन मधुसूदन।\nएतस्याहं न पश्यामि चञ्चलत्वात् स्थितिं स्थिराम्।",
        "a": "6",
        "p": "",
        "n": "33"
    },
    {
        "i": "634",
        "s": "चञ्चलं हि मनः कृष्ण प्रमाथि बलवद्दृढम्।\nतस्याहं निग्रहं मन्ये वायोरिव सुदुष्करम्।",
        "a": "6",
        "p": "",
        "n": "34"
    },
    {
        "i": "635",
        "s": "श्री भगवानुवाच\nअसंशयं महाबाहो मनो दुर्निग्रहं चलं।\nअभ्यासेन तु कौन्तेय वैराग्येण च गृह्यते।",
        "a": "6",
        "p": "",
        "n": "35"
    },
    {
        "i": "636",
        "s": "असंयतात्मना योगो दुष्प्राप इति मे मतिः।\nवश्यात्मना तु यतता शक्योऽवाप्तुमुपायतः।",
        "a": "6",
        "p": "",
        "n": "36"
    },
    {
        "i": "637",
        "s": "अर्जुन उवाच\nअयतिः श्रद्धयोपेतो योगाच्चलितमानसः।\nअप्राप्य योगसंसिद्धिं कां गतिं कृष्ण गच्छति।",
        "a": "6",
        "p": "",
        "n": "37"
    },
    {
        "i": "638",
        "s": "कच्चिन्नोभयविभ्रष्टश्छिन्नाभ्रमिव नश्यति।\nअप्रतिष्ठो महाबाहो विमूढो ब्रह्मणः पथि।",
        "a": "6",
        "p": "",
        "n": "38"
    },
    {
        "i": "639",
        "s": "एतन्मे संशयं कृष्ण छेत्तुमर्हस्यशेषतः।\nत्वदन्यः संशयस्यास्य छेत्ता न ह्युपपद्यते।",
        "a": "6",
        "p": "",
        "n": "39"
    },
    {
        "i": "640",
        "s": "श्री भगवानुवाच\nपार्थ नैवेह नामुत्र विनाशस्तस्य विद्यते।\nनहि कल्याणकृत्कश्िचद्दुर्गतिं तात गच्छति।",
        "a": "6",
        "p": "",
        "n": "40"
    },
    {
        "i": "641",
        "s": "प्राप्य पुण्यकृतां लोकानुषित्वा शाश्वतीः समाः।\nशुचीनां श्रीमतां गेहे योगभ्रष्टोऽभिजायते।",
        "a": "6",
        "p": "",
        "n": "41"
    },
    {
        "i": "642",
        "s": "अथवा योगिनामेव कुले भवति धीमताम्।\nएतद्धि दुर्लभतरं लोके जन्म यदीदृशम्।",
        "a": "6",
        "p": "",
        "n": "42"
    },
    {
        "i": "643",
        "s": "तत्र तं बुद्धिसंयोगं लभते पौर्वदेहिकम्।\nयतते च ततो भूयः संसिद्धौ कुरुनन्दन।",
        "a": "6",
        "p": "",
        "n": "43"
    },
    {
        "i": "644",
        "s": "पूर्वाभ्यासेन तेनैव ह्रियते ह्यवशोऽपि सः।\nजिज्ञासुरपि योगस्य शब्दब्रह्मातिवर्तते।",
        "a": "6",
        "p": "",
        "n": "44"
    },
    {
        "i": "645",
        "s": "प्रयत्नाद्यतमानस्तु योगी संशुद्धकिल्बिषः।\nअनेकजन्मसंसिद्धस्ततो याति परां गतिम्।",
        "a": "6",
        "p": "",
        "n": "45"
    },
    {
        "i": "646",
        "s": "तपस्विभ्योऽधिको योगी ज्ञानिभ्योऽपि मतोऽधिकः।\nकर्मिभ्यश्चाधिको योगी तस्माद्योगी भवार्जुन।",
        "a": "6",
        "p": "",
        "n": "46"
    },
    {
        "i": "647",
        "s": "योगिनामपि सर्वेषां मद्गतेनान्तरात्मना।\nश्रद्धावान्भजते यो मां स मे युक्ततमो मतः।",
        "a": "6",
        "p": "",
        "n": "47"
    },
    {
        "i": "701",
        "s": "श्री भगवानुवाच\nमय्यासक्तमनाः पार्थ योगं युञ्जन्मदाश्रयः।\nअसंशयं समग्रं मां यथा ज्ञास्यसि तच्छृणु।",
        "a": "7",
        "p": "",
        "n": "1"
    },
    {
        "i": "702",
        "s": "ज्ञानं तेऽहं सविज्ञानमिदं वक्ष्याम्यशेषतः।\nयज्ज्ञात्वा नेह भूयोऽन्यज्ज्ञातव्यमवशिष्यते।",
        "a": "7",
        "p": "",
        "n": "2"
    },
    {
        "i": "703",
        "s": "मनुष्याणां सहस्रेषु कश्िचद्यतति सिद्धये।\nयततामपि सिद्धानां कश्िचन्मां वेत्ति तत्त्वतः।",
        "a": "7",
        "p": "",
        "n": "3"
    },
    {
        "i": "704",
        "s": "भूमिरापोऽनलो वायुः खं मनो बुद्धिरेव च।\nअहङ्कार इतीयं मे भिन्ना प्रकृतिरष्टधा।",
        "a": "7",
        "p": "",
        "n": "4"
    },
    {
        "i": "705",
        "s": "अपरेयमितस्त्वन्यां प्रकृतिं विद्धि मे पराम्।\nजीवभूतां महाबाहो ययेदं धार्यते जगत्।",
        "a": "7",
        "p": "",
        "n": "5"
    },
    {
        "i": "706",
        "s": "एतद्योनीनि भूतानि सर्वाणीत्युपधारय।\nअहं कृत्स्नस्य जगतः प्रभवः प्रलयस्तथा।",
        "a": "7",
        "p": "",
        "n": "6"
    },
    {
        "i": "707",
        "s": "मत्तः परतरं नान्यत्किञ्चिदस्ति धनञ्जय।\nमयि सर्वमिदं प्रोतं सूत्रे मणिगणा इव।",
        "a": "7",
        "p": "",
        "n": "7"
    },
    {
        "i": "708",
        "s": "रसोऽहमप्सु कौन्तेय प्रभास्मि शशिसूर्ययोः।\nप्रणवः सर्ववेदेषु शब्दः खे पौरुषं नृषु।",
        "a": "7",
        "p": "",
        "n": "8"
    },
    {
        "i": "709",
        "s": "पुण्यो गन्धः पृथिव्यां च तेजश्चास्मि विभावसौ।\nजीवनं सर्वभूतेषु तपश्चास्मि तपस्विषु।",
        "a": "7",
        "p": "",
        "n": "9"
    },
    {
        "i": "710",
        "s": "बीजं मां सर्वभूतानां विद्धि पार्थ सनातनम्।\nबुद्धिर्बुद्धिमतामस्मि तेजस्तेजस्विनामहम्।",
        "a": "7",
        "p": "",
        "n": "10"
    },
    {
        "i": "711",
        "s": "बलं बलवतां चाहं कामरागविवर्जितम्।\nधर्माविरुद्धो भूतेषु कामोऽस्मि भरतर्षभ।",
        "a": "7",
        "p": "",
        "n": "11"
    },
    {
        "i": "712",
        "s": "ये चैव सात्त्विका भावा राजसास्तामसाश्च ये।\nमत्त एवेति तान्विद्धि नत्वहं तेषु ते मयि।",
        "a": "7",
        "p": "",
        "n": "12"
    },
    {
        "i": "713",
        "s": "त्रिभिर्गुणमयैर्भावैरेभिः सर्वमिदं जगत्।\nमोहितं नाभिजानाति मामेभ्यः परमव्ययम्।",
        "a": "7",
        "p": "",
        "n": "13"
    },
    {
        "i": "714",
        "s": "दैवी ह्येषा गुणमयी मम माया दुरत्यया।\nमामेव ये प्रपद्यन्ते मायामेतां तरन्ति ते।",
        "a": "7",
        "p": "",
        "n": "14"
    },
    {
        "i": "715",
        "s": "न मां दुष्कृतिनो मूढाः प्रपद्यन्ते नराधमाः।\nमाययापहृतज्ञाना आसुरं भावमाश्रिताः।",
        "a": "7",
        "p": "",
        "n": "15"
    },
    {
        "i": "716",
        "s": "चतुर्विधा भजन्ते मां जनाः सुकृतिनोऽर्जुन।\nआर्तो जिज्ञासुरर्थार्थी ज्ञानी च भरतर्षभ।",
        "a": "7",
        "p": "",
        "n": "16"
    },
    {
        "i": "717",
        "s": "तेषां ज्ञानी नित्ययुक्त एकभक्ितर्विशिष्यते।\nप्रियो हि ज्ञानिनोऽत्यर्थमहं स च मम प्रियः।",
        "a": "7",
        "p": "",
        "n": "17"
    },
    {
        "i": "718",
        "s": "उदाराः सर्व एवैते ज्ञानी त्वात्मैव मे मतम्।\nआस्थितः स हि युक्तात्मा मामेवानुत्तमां गतिम्।",
        "a": "7",
        "p": "",
        "n": "18"
    },
    {
        "i": "719",
        "s": "बहूनां जन्मनामन्ते ज्ञानवान्मां प्रपद्यते।\nवासुदेवः सर्वमिति स महात्मा सुदुर्लभः।",
        "a": "7",
        "p": "",
        "n": "19"
    },
    {
        "i": "720",
        "s": "कामैस्तैस्तैर्हृतज्ञानाः प्रपद्यन्तेऽन्यदेवताः।\nतं तं नियममास्थाय प्रकृत्या नियताः स्वया।",
        "a": "7",
        "p": "",
        "n": "20"
    },
    {
        "i": "721",
        "s": "यो यो यां यां तनुं भक्तः श्रद्धयार्चितुमिच्छति।\nतस्य तस्याचलां श्रद्धां तामेव विदधाम्यहम्।",
        "a": "7",
        "p": "",
        "n": "21"
    },
    {
        "i": "722",
        "s": "स तया श्रद्धया युक्तस्तस्याराधनमीहते।\nलभते च ततः कामान्मयैव विहितान् हि तान्।",
        "a": "7",
        "p": "",
        "n": "22"
    },
    {
        "i": "723",
        "s": "अन्तवत्तु फलं तेषां तद्भवत्यल्पमेधसाम्।\nदेवान्देवयजो यान्ति मद्भक्ता यान्ति मामपि।",
        "a": "7",
        "p": "",
        "n": "23"
    },
    {
        "i": "724",
        "s": "अव्यक्तं व्यक्ितमापन्नं मन्यन्ते मामबुद्धयः।\nपरं भावमजानन्तो ममाव्ययमनुत्तमम्।",
        "a": "7",
        "p": "",
        "n": "24"
    },
    {
        "i": "725",
        "s": "नाहं प्रकाशः सर्वस्य योगमायासमावृतः।\nमूढोऽयं नाभिजानाति लोको मामजमव्ययम्।",
        "a": "7",
        "p": "",
        "n": "25"
    },
    {
        "i": "726",
        "s": "वेदाहं समतीतानि वर्तमानानि चार्जुन।\nभविष्याणि च भूतानि मां तु वेद न कश्चन।",
        "a": "7",
        "p": "",
        "n": "26"
    },
    {
        "i": "727",
        "s": "इच्छाद्वेषसमुत्थेन द्वन्द्वमोहेन भारत।\nसर्वभूतानि संमोहं सर्गे यान्ति परन्तप।",
        "a": "7",
        "p": "",
        "n": "27"
    },
    {
        "i": "728",
        "s": "येषां त्वन्तगतं पापं जनानां पुण्यकर्मणाम्।\nते द्वन्द्वमोहनिर्मुक्ता भजन्ते मां दृढव्रताः।",
        "a": "7",
        "p": "",
        "n": "28"
    },
    {
        "i": "729",
        "s": "जरामरणमोक्षाय मामाश्रित्य यतन्ति ये।\nते ब्रह्म तद्विदुः कृत्स्नमध्यात्मं कर्म चाखिलम्।",
        "a": "7",
        "p": "",
        "n": "29"
    },
    {
        "i": "730",
        "s": "साधिभूताधिदैवं मां साधियज्ञं च ये विदुः।\nप्रयाणकालेऽपि च मां ते विदुर्युक्तचेतसः।",
        "a": "7",
        "p": "",
        "n": "30"
    },
    {
        "i": "801",
        "s": "अर्जुन उवाच\nकिं तद्ब्रह्म किमध्यात्मं किं कर्म पुरुषोत्तम।\nअधिभूतं च किं प्रोक्तमधिदैवं किमुच्यते।",
        "a": "8",
        "p": "",
        "n": "1"
    },
    {
        "i": "802",
        "s": "अधियज्ञः कथं कोऽत्र देहेऽस्मिन्मधुसूदन।\nप्रयाणकाले च कथं ज्ञेयोऽसि नियतात्मभिः।",
        "a": "8",
        "p": "",
        "n": "2"
    },
    {
        "i": "803",
        "s": "श्री भगवानुवाच\nअक्षरं ब्रह्म परमं स्वभावोऽध्यात्ममुच्यते।\nभूतभावोद्भवकरो विसर्गः कर्मसंज्ञितः।",
        "a": "8",
        "p": "",
        "n": "3"
    },
    {
        "i": "804",
        "s": "अधिभूतं क्षरो भावः पुरुषश्चाधिदैवतम्।\nअधियज्ञोऽहमेवात्र देहे देहभृतां वर।",
        "a": "8",
        "p": "",
        "n": "4"
    },
    {
        "i": "805",
        "s": "अन्तकाले च मामेव स्मरन्मुक्त्वा कलेवरम्।\nयः प्रयाति स मद्भावं याति नास्त्यत्र संशयः।",
        "a": "8",
        "p": "",
        "n": "5"
    },
    {
        "i": "806",
        "s": "यं यं वापि स्मरन्भावं त्यजत्यन्ते कलेवरम्।\nतं तमेवैति कौन्तेय सदा तद्भावभावितः।",
        "a": "8",
        "p": "",
        "n": "6"
    },
    {
        "i": "807",
        "s": "तस्मात्सर्वेषु कालेषु मामनुस्मर युध्य च।\nमय्यर्पितमनोबुद्धिर्मामेवैष्यस्यसंशयम्।",
        "a": "8",
        "p": "",
        "n": "7"
    },
    {
        "i": "808",
        "s": "अभ्यासयोगयुक्तेन चेतसा नान्यगामिना।\nपरमं पुरुषं दिव्यं याति पार्थानुचिन्तयन्।",
        "a": "8",
        "p": "",
        "n": "8"
    },
    {
        "i": "809",
        "s": "कविं पुराणमनुशासितार\nमणोरणीयांसमनुस्मरेद्यः।\nसर्वस्य धातारमचिन्त्यरूप\nमादित्यवर्णं तमसः परस्तात्।",
        "a": "8",
        "p": "",
        "n": "9"
    },
    {
        "i": "810",
        "s": "प्रयाणकाले मनसाऽचलेन\nभक्त्या युक्तो योगबलेन चैव।\nभ्रुवोर्मध्ये प्राणमावेश्य सम्यक्\nस तं परं पुरुषमुपैति दिव्यम्।",
        "a": "8",
        "p": "",
        "n": "10"
    },
    {
        "i": "811",
        "s": "यदक्षरं वेदविदो वदन्ति\nविशन्ति यद्यतयो वीतरागाः।\nयदिच्छन्तो ब्रह्मचर्यं चरन्ति\nतत्ते पदं संग्रहेण प्रवक्ष्ये।",
        "a": "8",
        "p": "",
        "n": "11"
    },
    {
        "i": "812",
        "s": "सर्वद्वाराणि संयम्य मनो हृदि निरुध्य च।\nमूर्ध्न्याधायात्मनः प्राणमास्थितो योगधारणाम्।",
        "a": "8",
        "p": "",
        "n": "12"
    },
    {
        "i": "813",
        "s": "ओमित्येकाक्षरं ब्रह्म व्याहरन्मामनुस्मरन्।\nयः प्रयाति त्यजन्देहं स याति परमां गतिम्।",
        "a": "8",
        "p": "",
        "n": "13"
    },
    {
        "i": "814",
        "s": "अनन्यचेताः सततं यो मां स्मरति नित्यशः।\nतस्याहं सुलभः पार्थ नित्ययुक्तस्य योगिनः।",
        "a": "8",
        "p": "",
        "n": "14"
    },
    {
        "i": "815",
        "s": "मामुपेत्य पुनर्जन्म दुःखालयमशाश्वतम्।\nनाप्नुवन्ति महात्मानः संसिद्धिं परमां गताः।",
        "a": "8",
        "p": "",
        "n": "15"
    },
    {
        "i": "816",
        "s": "आब्रह्मभुवनाल्लोकाः पुनरावर्तिनोऽर्जुन।\nमामुपेत्य तु कौन्तेय पुनर्जन्म न विद्यते।",
        "a": "8",
        "p": "",
        "n": "16"
    },
    {
        "i": "817",
        "s": "सहस्रयुगपर्यन्तमहर्यद्ब्रह्मणो विदुः।\nरात्रिं युगसहस्रान्तां तेऽहोरात्रविदो जनाः।",
        "a": "8",
        "p": "",
        "n": "17"
    },
    {
        "i": "818",
        "s": "अव्यक्ताद्व्यक्तयः सर्वाः प्रभवन्त्यहरागमे।\nरात्र्यागमे प्रलीयन्ते तत्रैवाव्यक्तसंज्ञके।",
        "a": "8",
        "p": "",
        "n": "18"
    },
    {
        "i": "819",
        "s": "भूतग्रामः स एवायं भूत्वा भूत्वा प्रलीयते।\nरात्र्यागमेऽवशः पार्थ प्रभवत्यहरागमे।",
        "a": "8",
        "p": "",
        "n": "19"
    },
    {
        "i": "820",
        "s": "परस्तस्मात्तु भावोऽन्योऽव्यक्तोऽव्यक्तात्सनातनः।\nयः स सर्वेषु भूतेषु नश्यत्सु न विनश्यति।",
        "a": "8",
        "p": "",
        "n": "20"
    },
    {
        "i": "821",
        "s": "अव्यक्तोऽक्षर इत्युक्तस्तमाहुः परमां गतिम्।\nयं प्राप्य न निवर्तन्ते तद्धाम परमं मम।",
        "a": "8",
        "p": "",
        "n": "21"
    },
    {
        "i": "822",
        "s": "पुरुषः स परः पार्थ भक्त्या लभ्यस्त्वनन्यया।\nयस्यान्तःस्थानि भूतानि येन सर्वमिदं ततम्।",
        "a": "8",
        "p": "",
        "n": "22"
    },
    {
        "i": "823",
        "s": "यत्र काले त्वनावृत्तिमावृत्तिं चैव योगिनः।\nप्रयाता यान्ति तं कालं वक्ष्यामि भरतर्षभ।",
        "a": "8",
        "p": "",
        "n": "23"
    },
    {
        "i": "824",
        "s": "अग्निर्ज्योतिरहः शुक्लः षण्मासा उत्तरायणम्।\nतत्र प्रयाता गच्छन्ति ब्रह्म ब्रह्मविदो जनाः।",
        "a": "8",
        "p": "",
        "n": "24"
    },
    {
        "i": "825",
        "s": "धूमो रात्रिस्तथा कृष्णः षण्मासा दक्षिणायनम्।\nतत्र चान्द्रमसं ज्योतिर्योगी प्राप्य निवर्तते।",
        "a": "8",
        "p": "",
        "n": "25"
    },
    {
        "i": "826",
        "s": "शुक्लकृष्णे गती ह्येते जगतः शाश्वते मते।\nएकया यात्यनावृत्तिमन्ययाऽऽवर्तते पुनः।",
        "a": "8",
        "p": "",
        "n": "26"
    },
    {
        "i": "827",
        "s": "नैते सृती पार्थ जानन्योगी मुह्यति कश्चन।\nतस्मात्सर्वेषु कालेषु योगयुक्तो भवार्जुन।",
        "a": "8",
        "p": "",
        "n": "27"
    },
    {
        "i": "828",
        "s": "वेदेषु यज्ञेषु तपःसु चैव\nदानेषु यत्पुण्यफलं प्रदिष्टम्।\nअत्येति तत्सर्वमिदं विदित्वा\nयोगी परं स्थानमुपैति चाद्यम्।",
        "a": "8",
        "p": "",
        "n": "28"
    },
    {
        "i": "901",
        "s": "श्री भगवानुवाच\nइदं तु ते गुह्यतमं प्रवक्ष्याम्यनसूयवे।\nज्ञानं विज्ञानसहितं यज्ज्ञात्वा मोक्ष्यसेऽशुभात्।",
        "a": "9",
        "p": "",
        "n": "1"
    },
    {
        "i": "902",
        "s": "राजविद्या राजगुह्यं पवित्रमिदमुत्तमम्।\nप्रत्यक्षावगमं धर्म्यं सुसुखं कर्तुमव्ययम्।",
        "a": "9",
        "p": "",
        "n": "2"
    },
    {
        "i": "903",
        "s": "अश्रद्दधानाः पुरुषा धर्मस्यास्य परन्तप।\nअप्राप्य मां निवर्तन्ते मृत्युसंसारवर्त्मनि।",
        "a": "9",
        "p": "",
        "n": "3"
    },
    {
        "i": "904",
        "s": "मया ततमिदं सर्वं जगदव्यक्तमूर्तिना।\nमत्स्थानि सर्वभूतानि न चाहं तेष्ववस्थितः।",
        "a": "9",
        "p": "",
        "n": "4"
    },
    {
        "i": "905",
        "s": "न च मत्स्थानि भूतानि पश्य मे योगमैश्वरम्।\nभूतभृन्न च भूतस्थो ममात्मा भूतभावनः।",
        "a": "9",
        "p": "",
        "n": "5"
    },
    {
        "i": "906",
        "s": "यथाऽऽकाशस्थितो नित्यं वायुः सर्वत्रगो महान्।\nतथा सर्वाणि भूतानि मत्स्थानीत्युपधारय।",
        "a": "9",
        "p": "",
        "n": "6"
    },
    {
        "i": "907",
        "s": "सर्वभूतानि कौन्तेय प्रकृतिं यान्ति मामिकाम्।\nकल्पक्षये पुनस्तानि कल्पादौ विसृजाम्यहम्।",
        "a": "9",
        "p": "",
        "n": "7"
    },
    {
        "i": "908",
        "s": "प्रकृतिं स्वामवष्टभ्य विसृजामि पुनः पुनः।\nभूतग्राममिमं कृत्स्नमवशं प्रकृतेर्वशात्।",
        "a": "9",
        "p": "",
        "n": "8"
    },
    {
        "i": "909",
        "s": "न च मां तानि कर्माणि निबध्नन्ति धनञ्जय।\nउदासीनवदासीनमसक्तं तेषु कर्मसु।",
        "a": "9",
        "p": "",
        "n": "9"
    },
    {
        "i": "910",
        "s": "मयाऽध्यक्षेण प्रकृतिः सूयते सचराचरम्।\nहेतुनाऽनेन कौन्तेय जगद्विपरिवर्तते।",
        "a": "9",
        "p": "",
        "n": "10"
    },
    {
        "i": "911",
        "s": "अवजानन्ति मां मूढा मानुषीं तनुमाश्रितम्।\nपरं भावमजानन्तो मम भूतमहेश्वरम्।",
        "a": "9",
        "p": "",
        "n": "11"
    },
    {
        "i": "912",
        "s": "मोघाशा मोघकर्माणो मोघज्ञाना विचेतसः।\nराक्षसीमासुरीं चैव प्रकृतिं मोहिनीं श्रिताः।",
        "a": "9",
        "p": "",
        "n": "12"
    },
    {
        "i": "913",
        "s": "महात्मानस्तु मां पार्थ दैवीं प्रकृतिमाश्रिताः।\nभजन्त्यनन्यमनसो ज्ञात्वा भूतादिमव्ययम्।",
        "a": "9",
        "p": "",
        "n": "13"
    },
    {
        "i": "914",
        "s": "सततं कीर्तयन्तो मां यतन्तश्च दृढव्रताः।\nनमस्यन्तश्च मां भक्त्या नित्ययुक्ता उपासते।",
        "a": "9",
        "p": "",
        "n": "14"
    },
    {
        "i": "915",
        "s": "ज्ञानयज्ञेन चाप्यन्ये यजन्तो मामुपासते।\nएकत्वेन पृथक्त्वेन बहुधा विश्वतोमुखम्।",
        "a": "9",
        "p": "",
        "n": "15"
    },
    {
        "i": "916",
        "s": "अहं क्रतुरहं यज्ञः स्वधाऽहमहमौषधम्।\nमंत्रोऽहमहमेवाज्यमहमग्निरहं हुतम्।",
        "a": "9",
        "p": "",
        "n": "16"
    },
    {
        "i": "917",
        "s": "पिताऽहमस्य जगतो माता धाता पितामहः।\nवेद्यं पवित्रमोंकार ऋक् साम यजुरेव च।",
        "a": "9",
        "p": "",
        "n": "17"
    },
    {
        "i": "918",
        "s": "गतिर्भर्ता प्रभुः साक्षी निवासः शरणं सुहृत्।\nप्रभवः प्रलयः स्थानं निधानं बीजमव्ययम्।",
        "a": "9",
        "p": "",
        "n": "18"
    },
    {
        "i": "919",
        "s": "तपाम्यहमहं वर्षं निगृह्णाम्युत्सृजामि च।\nअमृतं चैव मृत्युश्च सदसच्चाहमर्जुन।",
        "a": "9",
        "p": "",
        "n": "19"
    },
    {
        "i": "920",
        "s": "त्रैविद्या मां सोमपाः पूतपापा\nयज्ञैरिष्ट्वा स्वर्गतिं प्रार्थयन्ते।\nते पुण्यमासाद्य सुरेन्द्रलोक\nमश्नन्ति दिव्यान्दिवि देवभोगान्।",
        "a": "9",
        "p": "",
        "n": "20"
    },
    {
        "i": "921",
        "s": "ते तं भुक्त्वा स्वर्गलोकं विशालं\nक्षीणे पुण्ये मर्त्यलोकं विशन्ति।\nएव त्रयीधर्ममनुप्रपन्ना\nगतागतं कामकामा लभन्ते।",
        "a": "9",
        "p": "",
        "n": "21"
    },
    {
        "i": "922",
        "s": "अनन्याश्चिन्तयन्तो मां ये जनाः पर्युपासते।\nतेषां नित्याभियुक्तानां योगक्षेमं वहाम्यहम्।",
        "a": "9",
        "p": "",
        "n": "22"
    },
    {
        "i": "923",
        "s": "येऽप्यन्यदेवता भक्ता यजन्ते श्रद्धयाऽन्विताः।\nतेऽपि मामेव कौन्तेय यजन्त्यविधिपूर्वकम्।",
        "a": "9",
        "p": "",
        "n": "23"
    },
    {
        "i": "924",
        "s": "अहं हि सर्वयज्ञानां भोक्ता च प्रभुरेव च।\nन तु मामभिजानन्ति तत्त्वेनातश्च्यवन्ति ते।",
        "a": "9",
        "p": "",
        "n": "24"
    },
    {
        "i": "925",
        "s": "यान्ति देवव्रता देवान् पितृ़न्यान्ति पितृव्रताः।\nभूतानि यान्ति भूतेज्या यान्ति मद्याजिनोऽपि माम्।",
        "a": "9",
        "p": "",
        "n": "25"
    },
    {
        "i": "926",
        "s": "पत्रं पुष्पं फलं तोयं यो मे भक्त्या प्रयच्छति।\nतदहं भक्त्युपहृतमश्नामि प्रयतात्मनः।",
        "a": "9",
        "p": "",
        "n": "26"
    },
    {
        "i": "927",
        "s": "यत्करोषि यदश्नासि यज्जुहोषि ददासि यत्।\nयत्तपस्यसि कौन्तेय तत्कुरुष्व मदर्पणम्।",
        "a": "9",
        "p": "",
        "n": "27"
    },
    {
        "i": "928",
        "s": "शुभाशुभफलैरेवं मोक्ष्यसे कर्मबन्धनैः।\nसंन्यासयोगयुक्तात्मा विमुक्तो मामुपैष्यसि।",
        "a": "9",
        "p": "",
        "n": "28"
    },
    {
        "i": "929",
        "s": "समोऽहं सर्वभूतेषु न मे द्वेष्योऽस्ति न प्रियः।\nये भजन्ति तु मां भक्त्या मयि ते तेषु चाप्यहम्।",
        "a": "9",
        "p": "",
        "n": "29"
    },
    {
        "i": "930",
        "s": "अपि चेत्सुदुराचारो भजते मामनन्यभाक्।\nसाधुरेव स मन्तव्यः सम्यग्व्यवसितो हि सः।",
        "a": "9",
        "p": "",
        "n": "30"
    },
    {
        "i": "931",
        "s": "क्षिप्रं भवति धर्मात्मा शश्वच्छान्तिं निगच्छति।\nकौन्तेय प्रतिजानीहि न मे भक्तः प्रणश्यति।",
        "a": "9",
        "p": "",
        "n": "31"
    },
    {
        "i": "932",
        "s": "मां हि पार्थ व्यपाश्रित्य येऽपि स्युः पापयोनयः।\nस्त्रियो वैश्यास्तथा शूद्रास्तेऽपि यान्ति परां गतिम्।",
        "a": "9",
        "p": "",
        "n": "32"
    },
    {
        "i": "933",
        "s": "किं पुनर्ब्राह्मणाः पुण्या भक्ता राजर्षयस्तथा।\nअनित्यमसुखं लोकमिमं प्राप्य भजस्व माम्।",
        "a": "9",
        "p": "",
        "n": "33"
    },
    {
        "i": "934",
        "s": "मन्मना भव मद्भक्तो मद्याजी मां नमस्कुरु।\nमामेवैष्यसि युक्त्वैवमात्मानं मत्परायणः।",
        "a": "9",
        "p": "",
        "n": "34"
    },
    {
        "i": "1001",
        "s": "श्री भगवानुवाच\nभूय एव महाबाहो श्रृणु मे परमं वचः।\nयत्तेऽहं प्रीयमाणाय वक्ष्यामि हितकाम्यया।",
        "a": "10",
        "p": "",
        "n": "1"
    },
    {
        "i": "1002",
        "s": "न मे विदुः सुरगणाः प्रभवं न महर्षयः।\nअहमादिर्हि देवानां महर्षीणां च सर्वशः।",
        "a": "10",
        "p": "",
        "n": "2"
    },
    {
        "i": "1003",
        "s": "यो मामजमनादिं च वेत्ति लोकमहेश्वरम्।\nअसम्मूढः स मर्त्येषु सर्वपापैः प्रमुच्यते।",
        "a": "10",
        "p": "",
        "n": "3"
    },
    {
        "i": "1004",
        "s": "बुद्धिर्ज्ञानमसंमोहः क्षमा सत्यं दमः शमः।\nसुखं दुःखं भवोऽभावो भयं चाभयमेव च।",
        "a": "10",
        "p": "",
        "n": "4"
    },
    {
        "i": "1005",
        "s": "अहिंसा समता तुष्टिस्तपो दानं यशोऽयशः।\nभवन्ति भावा भूतानां मत्त एव पृथग्विधाः।",
        "a": "10",
        "p": "",
        "n": "5"
    },
    {
        "i": "1006",
        "s": "महर्षयः सप्त पूर्वे चत्वारो मनवस्तथा।\nमद्भावा मानसा जाता येषां लोक इमाः प्रजाः।",
        "a": "10",
        "p": "",
        "n": "6"
    },
    {
        "i": "1007",
        "s": "एतां विभूतिं योगं च मम यो वेत्ति तत्त्वतः।\nसोऽविकम्पेन योगेन युज्यते नात्र संशयः।",
        "a": "10",
        "p": "",
        "n": "7"
    },
    {
        "i": "1008",
        "s": "अहं सर्वस्य प्रभवो मत्तः सर्वं प्रवर्तते।\nइति मत्वा भजन्ते मां बुधा भावसमन्विताः।",
        "a": "10",
        "p": "",
        "n": "8"
    },
    {
        "i": "1009",
        "s": "मच्चित्ता मद्गतप्राणा बोधयन्तः परस्परम्।\nकथयन्तश्च मां नित्यं तुष्यन्ति च रमन्ति च।",
        "a": "10",
        "p": "",
        "n": "9"
    },
    {
        "i": "1010",
        "s": "तेषां सततयुक्तानां भजतां प्रीतिपूर्वकम्।\nददामि बुद्धियोगं तं येन मामुपयान्ति ते।",
        "a": "10",
        "p": "",
        "n": "10"
    },
    {
        "i": "1011",
        "s": "तेषामेवानुकम्पार्थमहमज्ञानजं तमः।\nनाशयाम्यात्मभावस्थो ज्ञानदीपेन भास्वता।",
        "a": "10",
        "p": "",
        "n": "11"
    },
    {
        "i": "1012",
        "s": "अर्जुन उवाच\nपरं ब्रह्म परं धाम पवित्रं परमं भवान्।\nपुरुषं शाश्वतं दिव्यमादिदेवमजं विभुम्।",
        "a": "10",
        "p": "",
        "n": "12"
    },
    {
        "i": "1013",
        "s": "आहुस्त्वामृषयः सर्वे देवर्षिर्नारदस्तथा।\nअसितो देवलो व्यासः स्वयं चैव ब्रवीषि मे।",
        "a": "10",
        "p": "",
        "n": "13"
    },
    {
        "i": "1014",
        "s": "सर्वमेतदृतं मन्ये यन्मां वदसि केशव।\nन हि ते भगवन् व्यक्ितं विदुर्देवा न दानवाः।",
        "a": "10",
        "p": "",
        "n": "14"
    },
    {
        "i": "1015",
        "s": "स्वयमेवात्मनाऽत्मानं वेत्थ त्वं पुरुषोत्तम।\nभूतभावन भूतेश देवदेव जगत्पते।",
        "a": "10",
        "p": "",
        "n": "15"
    },
    {
        "i": "1016",
        "s": "वक्तुमर्हस्यशेषेण दिव्या ह्यात्मविभूतयः।\nयाभिर्विभूतिभिर्लोकानिमांस्त्वं व्याप्य तिष्ठसि।",
        "a": "10",
        "p": "",
        "n": "16"
    },
    {
        "i": "1017",
        "s": "कथं विद्यामहं योगिंस्त्वां सदा परिचिन्तयन्।\nकेषु केषु च भावेषु चिन्त्योऽसि भगवन्मया।",
        "a": "10",
        "p": "",
        "n": "17"
    },
    {
        "i": "1018",
        "s": "विस्तरेणात्मनो योगं विभूतिं च जनार्दन।\nभूयः कथय तृप्तिर्हि श्रृण्वतो नास्ति मेऽमृतम्।",
        "a": "10",
        "p": "",
        "n": "18"
    },
    {
        "i": "1019",
        "s": "श्री भगवानुवाच\nहन्त ते कथयिष्यामि दिव्या ह्यात्मविभूतयः।\nप्राधान्यतः कुरुश्रेष्ठ नास्त्यन्तो विस्तरस्य मे।",
        "a": "10",
        "p": "",
        "n": "19"
    },
    {
        "i": "1020",
        "s": "अहमात्मा गुडाकेश सर्वभूताशयस्थितः।\nअहमादिश्च मध्यं च भूतानामन्त एव च।",
        "a": "10",
        "p": "",
        "n": "20"
    },
    {
        "i": "1021",
        "s": "आदित्यानामहं विष्णुर्ज्योतिषां रविरंशुमान्।\nमरीचिर्मरुतामस्मि नक्षत्राणामहं शशी।",
        "a": "10",
        "p": "",
        "n": "21"
    },
    {
        "i": "1022",
        "s": "वेदानां सामवेदोऽस्मि देवानामस्मि वासवः।\nइन्द्रियाणां मनश्चास्मि भूतानामस्मि चेतना।",
        "a": "10",
        "p": "",
        "n": "22"
    },
    {
        "i": "1023",
        "s": "रुद्राणां शङ्करश्चास्मि वित्तेशो यक्षरक्षसाम्।\nवसूनां पावकश्चास्मि मेरुः शिखरिणामहम्।",
        "a": "10",
        "p": "",
        "n": "23"
    },
    {
        "i": "1024",
        "s": "पुरोधसां च मुख्यं मां विद्धि पार्थ बृहस्पतिम्।\nसेनानीनामहं स्कन्दः सरसामस्मि सागरः।",
        "a": "10",
        "p": "",
        "n": "24"
    },
    {
        "i": "1025",
        "s": "महर्षीणां भृगुरहं गिरामस्म्येकमक्षरम्।\nयज्ञानां जपयज्ञोऽस्मि स्थावराणां हिमालयः।",
        "a": "10",
        "p": "",
        "n": "25"
    },
    {
        "i": "1026",
        "s": "अश्वत्थः सर्ववृक्षाणां देवर्षीणां च नारदः।\nगन्धर्वाणां चित्ररथः सिद्धानां कपिलो मुनिः।",
        "a": "10",
        "p": "",
        "n": "26"
    },
    {
        "i": "1027",
        "s": "उच्चैःश्रवसमश्वानां विद्धि माममृतोद्भवम्।\nऐरावतं गजेन्द्राणां नराणां च नराधिपम्।",
        "a": "10",
        "p": "",
        "n": "27"
    },
    {
        "i": "1028",
        "s": "आयुधानामहं वज्रं धेनूनामस्मि कामधुक्।\nप्रजनश्चास्मि कन्दर्पः सर्पाणामस्मि वासुकिः।",
        "a": "10",
        "p": "",
        "n": "28"
    },
    {
        "i": "1029",
        "s": "अनन्तश्चास्मि नागानां वरुणो यादसामहम्।\nपितृ़णामर्यमा चास्मि यमः संयमतामहम्।",
        "a": "10",
        "p": "",
        "n": "29"
    },
    {
        "i": "1030",
        "s": "प्रह्लादश्चास्मि दैत्यानां कालः कलयतामहम्।\nमृगाणां च मृगेन्द्रोऽहं वैनतेयश्च पक्षिणाम्।",
        "a": "10",
        "p": "",
        "n": "30"
    },
    {
        "i": "1031",
        "s": "पवनः पवतामस्मि रामः शस्त्रभृतामहम्।\nझषाणां मकरश्चास्मि स्रोतसामस्मि जाह्नवी।",
        "a": "10",
        "p": "",
        "n": "31"
    },
    {
        "i": "1032",
        "s": "सर्गाणामादिरन्तश्च मध्यं चैवाहमर्जुन।\nअध्यात्मविद्या विद्यानां वादः प्रवदतामहम्।",
        "a": "10",
        "p": "",
        "n": "32"
    },
    {
        "i": "1033",
        "s": "अक्षराणामकारोऽस्मि द्वन्द्वः सामासिकस्य च।\nअहमेवाक्षयः कालो धाताऽहं विश्वतोमुखः।",
        "a": "10",
        "p": "",
        "n": "33"
    },
    {
        "i": "1034",
        "s": "मृत्युः सर्वहरश्चाहमुद्भवश्च भविष्यताम्।\nकीर्तिः श्रीर्वाक्च नारीणां स्मृतिर्मेधा धृतिः क्षमा।",
        "a": "10",
        "p": "",
        "n": "34"
    },
    {
        "i": "1035",
        "s": "बृहत्साम तथा साम्नां गायत्री छन्दसामहम्।\nमासानां मार्गशीर्षोऽहमृतूनां कुसुमाकरः।",
        "a": "10",
        "p": "",
        "n": "35"
    },
    {
        "i": "1036",
        "s": "द्यूतं छलयतामस्मि तेजस्तेजस्विनामहम्।\nजयोऽस्मि व्यवसायोऽस्मि सत्त्वं सत्त्ववतामहम्।",
        "a": "10",
        "p": "",
        "n": "36"
    },
    {
        "i": "1037",
        "s": "वृष्णीनां वासुदेवोऽस्मि पाण्डवानां धनंजयः।\nमुनीनामप्यहं व्यासः कवीनामुशना कविः।",
        "a": "10",
        "p": "",
        "n": "37"
    },
    {
        "i": "1038",
        "s": "दण्डो दमयतामस्मि नीतिरस्मि जिगीषताम्।\nमौनं चैवास्मि गुह्यानां ज्ञानं ज्ञानवतामहम्।",
        "a": "10",
        "p": "",
        "n": "38"
    },
    {
        "i": "1039",
        "s": "यच्चापि सर्वभूतानां बीजं तदहमर्जुन।\nन तदस्ति विना यत्स्यान्मया भूतं चराचरम्।",
        "a": "10",
        "p": "",
        "n": "39"
    },
    {
        "i": "1040",
        "s": "नान्तोऽस्ति मम दिव्यानां विभूतीनां परंतप।\nएष तूद्देशतः प्रोक्तो विभूतेर्विस्तरो मया।",
        "a": "10",
        "p": "",
        "n": "40"
    },
    {
        "i": "1041",
        "s": "यद्यद्विभूतिमत्सत्त्वं श्रीमदूर्जितमेव वा।\nतत्तदेवावगच्छ त्वं मम तेजोंऽशसंभवम्।",
        "a": "10",
        "p": "",
        "n": "41"
    },
    {
        "i": "1042",
        "s": "अथवा बहुनैतेन किं ज्ञातेन तवार्जुन।\nविष्टभ्याहमिदं कृत्स्नमेकांशेन स्थितो जगत्।",
        "a": "10",
        "p": "",
        "n": "42"
    },
    {
        "i": "1101",
        "s": "अर्जुन उवाच\nमदनुग्रहाय परमं गुह्यमध्यात्मसंज्ञितम्।\nयत्त्वयोक्तं वचस्तेन मोहोऽयं विगतो मम।",
        "a": "11",
        "p": "",
        "n": "1"
    },
    {
        "i": "1102",
        "s": "भवाप्ययौ हि भूतानां श्रुतौ विस्तरशो मया।\nत्वत्तः कमलपत्राक्ष माहात्म्यमपि चाव्ययम्।",
        "a": "11",
        "p": "",
        "n": "2"
    },
    {
        "i": "1103",
        "s": "एवमेतद्यथात्थ त्वमात्मानं परमेश्वर।\nद्रष्टुमिच्छामि ते रूपमैश्वरं पुरुषोत्तम।",
        "a": "11",
        "p": "",
        "n": "3"
    },
    {
        "i": "1104",
        "s": "मन्यसे यदि तच्छक्यं मया द्रष्टुमिति प्रभो।\nयोगेश्वर ततो मे त्वं दर्शयाऽत्मानमव्ययम्।",
        "a": "11",
        "p": "",
        "n": "4"
    },
    {
        "i": "1105",
        "s": "श्री भगवानुवाच\nपश्य मे पार्थ रूपाणि शतशोऽथ सहस्रशः।\nनानाविधानि दिव्यानि नानावर्णाकृतीनि च।",
        "a": "11",
        "p": "",
        "n": "5"
    },
    {
        "i": "1106",
        "s": "पश्यादित्यान्वसून्रुद्रानश्िवनौ मरुतस्तथा।\nबहून्यदृष्टपूर्वाणि पश्याऽश्चर्याणि भारत।",
        "a": "11",
        "p": "",
        "n": "6"
    },
    {
        "i": "1107",
        "s": "इहैकस्थं जगत्कृत्स्नं पश्याद्य सचराचरम्।\nमम देहे गुडाकेश यच्चान्यद्द्रष्टुमिच्छसि।",
        "a": "11",
        "p": "",
        "n": "7"
    },
    {
        "i": "1108",
        "s": "न तु मां शक्यसे द्रष्टुमनेनैव स्वचक्षुषा।\nदिव्यं ददामि ते चक्षुः पश्य मे योगमैश्वरम्।",
        "a": "11",
        "p": "",
        "n": "8"
    },
    {
        "i": "1109",
        "s": "सञ्जय उवाच\nएवमुक्त्वा ततो राजन्महायोगेश्वरो हरिः।\nदर्शयामास पार्थाय परमं रूपमैश्वरम्।",
        "a": "11",
        "p": "",
        "n": "9"
    },
    {
        "i": "1110",
        "s": "अनेकवक्त्रनयनमनेकाद्भुतदर्शनम्।\nअनेकदिव्याभरणं दिव्यानेकोद्यतायुधम्।",
        "a": "11",
        "p": "",
        "n": "10"
    },
    {
        "i": "1111",
        "s": "दिव्यमाल्याम्बरधरं दिव्यगन्धानुलेपनम्।\nसर्वाश्चर्यमयं देवमनन्तं विश्वतोमुखम्।",
        "a": "11",
        "p": "",
        "n": "11"
    },
    {
        "i": "1112",
        "s": "दिवि सूर्यसहस्रस्य भवेद्युगपदुत्थिता।\nयदि भाः सदृशी सा स्याद्भासस्तस्य महात्मनः।",
        "a": "11",
        "p": "",
        "n": "12"
    },
    {
        "i": "1113",
        "s": "तत्रैकस्थं जगत्कृत्स्नं प्रविभक्तमनेकधा।\nअपश्यद्देवदेवस्य शरीरे पाण्डवस्तदा।",
        "a": "11",
        "p": "",
        "n": "13"
    },
    {
        "i": "1114",
        "s": "ततः स विस्मयाविष्टो हृष्टरोमा धनञ्जयः।\nप्रणम्य शिरसा देवं कृताञ्जलिरभाषत।",
        "a": "11",
        "p": "",
        "n": "14"
    },
    {
        "i": "1115",
        "s": "अर्जुन उवाच\nपश्यामि देवांस्तव देव देहे\nसर्वांस्तथा भूतविशेषसङ्घान्।\nब्रह्माणमीशं कमलासनस्थ\nमृषींश्च सर्वानुरगांश्च दिव्यान्।",
        "a": "11",
        "p": "",
        "n": "15"
    },
    {
        "i": "1116",
        "s": "अनेकबाहूदरवक्त्रनेत्रं\nपश्यामि त्वां सर्वतोऽनन्तरूपम्।\nनान्तं न मध्यं न पुनस्तवादिं\nपश्यामि विश्वेश्वर विश्वरूप।",
        "a": "11",
        "p": "",
        "n": "16"
    },
    {
        "i": "1117",
        "s": "किरीटिनं गदिनं चक्रिणं च\nतेजोराशिं सर्वतोदीप्तिमन्तम्।\nपश्यामि त्वां दुर्निरीक्ष्यं समन्ता\nद्दीप्तानलार्कद्युतिमप्रमेयम्।",
        "a": "11",
        "p": "",
        "n": "17"
    },
    {
        "i": "1118",
        "s": "त्वमक्षरं परमं वेदितव्यं\nत्वमस्य विश्वस्य परं निधानम्।\nत्वमव्ययः शाश्वतधर्मगोप्ता\nसनातनस्त्वं पुरुषो मतो मे।",
        "a": "11",
        "p": "",
        "n": "18"
    },
    {
        "i": "1119",
        "s": "अनादिमध्यान्तमनन्तवीर्य\nमनन्तबाहुं शशिसूर्यनेत्रम्।\nपश्यामि त्वां दीप्तहुताशवक्त्रम्\nस्वतेजसा विश्वमिदं तपन्तम्।",
        "a": "11",
        "p": "",
        "n": "19"
    },
    {
        "i": "1120",
        "s": "द्यावापृथिव्योरिदमन्तरं हि\nव्याप्तं त्वयैकेन दिशश्च सर्वाः।\nदृष्ट्वाऽद्भुतं रूपमुग्रं तवेदं\nलोकत्रयं प्रव्यथितं महात्मन्।",
        "a": "11",
        "p": "",
        "n": "20"
    },
    {
        "i": "1121",
        "s": "अमी हि त्वां सुरसङ्घाः विशन्ति\nकेचिद्भीताः प्राञ्जलयो गृणन्ति।\nस्वस्तीत्युक्त्वा महर्षिसिद्धसङ्घाः\nस्तुवन्ति त्वां स्तुतिभिः पुष्कलाभिः।",
        "a": "11",
        "p": "",
        "n": "21"
    },
    {
        "i": "1122",
        "s": "रुद्रादित्या वसवो ये च साध्या\nविश्वेऽश्िवनौ मरुतश्चोष्मपाश्च।\nगन्धर्वयक्षासुरसिद्धसङ्घा\nवीक्षन्ते त्वां विस्मिताश्चैव सर्वे।",
        "a": "11",
        "p": "",
        "n": "22"
    },
    {
        "i": "1123",
        "s": "रूपं महत्ते बहुवक्त्रनेत्रं\nमहाबाहो बहुबाहूरुपादम्।\nबहूदरं बहुदंष्ट्राकरालं\nदृष्ट्वा लोकाः प्रव्यथितास्तथाऽहम्।",
        "a": "11",
        "p": "",
        "n": "23"
    },
    {
        "i": "1124",
        "s": "नभःस्पृशं दीप्तमनेकवर्णं\nव्यात्ताननं दीप्तविशालनेत्रम्।\nदृष्ट्वा हि त्वां प्रव्यथितान्तरात्मा\nधृतिं न विन्दामि शमं च विष्णो।",
        "a": "11",
        "p": "",
        "n": "24"
    },
    {
        "i": "1125",
        "s": "दंष्ट्राकरालानि च ते मुखानि\nदृष्ट्वैव कालानलसन्निभानि।\nदिशो न जाने न लभे च शर्म\nप्रसीद देवेश जगन्निवास।",
        "a": "11",
        "p": "",
        "n": "25"
    },
    {
        "i": "1126",
        "s": "अमी च त्वां धृतराष्ट्रस्य पुत्राः\nसर्वे सहैवावनिपालसङ्घैः।\nभीष्मो द्रोणः सूतपुत्रस्तथाऽसौ\nसहास्मदीयैरपि योधमुख्यैः।",
        "a": "11",
        "p": "",
        "n": "26"
    },
    {
        "i": "1127",
        "s": "वक्त्राणि ते त्वरमाणा विशन्ति\nदंष्ट्राकरालानि भयानकानि।\nकेचिद्विलग्ना दशनान्तरेषु\nसंदृश्यन्ते चूर्णितैरुत्तमाङ्गैः।",
        "a": "11",
        "p": "",
        "n": "27"
    },
    {
        "i": "1128",
        "s": "यथा नदीनां बहवोऽम्बुवेगाः\nसमुद्रमेवाभिमुखाः द्रवन्ति।\nतथा तवामी नरलोकवीरा\nविशन्ति वक्त्राण्यभिविज्वलन्ति।",
        "a": "11",
        "p": "",
        "n": "28"
    },
    {
        "i": "1129",
        "s": "यथा प्रदीप्तं ज्वलनं पतङ्गा\nविशन्ति नाशाय समृद्धवेगाः।\nतथैव नाशाय विशन्ति लोका\nस्तवापि वक्त्राणि समृद्धवेगाः।",
        "a": "11",
        "p": "",
        "n": "29"
    },
    {
        "i": "1130",
        "s": "लेलिह्यसे ग्रसमानः समन्ता\nल्लोकान्समग्रान्वदनैर्ज्वलद्भिः।\nतेजोभिरापूर्य जगत्समग्रं\nभासस्तवोग्राः प्रतपन्ति विष्णो।",
        "a": "11",
        "p": "",
        "n": "30"
    },
    {
        "i": "1131",
        "s": "आख्याहि मे को भवानुग्ररूपो\nनमोऽस्तु ते देववर प्रसीद।\nविज्ञातुमिच्छामि भवन्तमाद्यं\nन हि प्रजानामि तव प्रवृत्तिम्।",
        "a": "11",
        "p": "",
        "n": "31"
    },
    {
        "i": "1132",
        "s": "श्री भगवानुवाच\nकालोऽस्मि लोकक्षयकृत्प्रवृद्धो\nलोकान्समाहर्तुमिह प्रवृत्तः।\nऋतेऽपि त्वां न भविष्यन्ति सर्वे\nयेऽवस्थिताः प्रत्यनीकेषु योधाः।",
        "a": "11",
        "p": "",
        "n": "32"
    },
    {
        "i": "1133",
        "s": "तस्मात्त्वमुत्तिष्ठ यशो लभस्व\nजित्वा शत्रून् भुङ्क्ष्व राज्यं समृद्धम्।\nमयैवैते निहताः पूर्वमेव\nनिमित्तमात्रं भव सव्यसाचिन्।",
        "a": "11",
        "p": "",
        "n": "33"
    },
    {
        "i": "1134",
        "s": "द्रोणं च भीष्मं च जयद्रथं च\nकर्णं तथाऽन्यानपि योधवीरान्।\nमया हतांस्त्वं जहि मा व्यथिष्ठा\nयुध्यस्व जेतासि रणे सपत्नान्।",
        "a": "11",
        "p": "",
        "n": "34"
    },
    {
        "i": "1135",
        "s": "सञ्जय उवाच\nएतच्छ्रुत्वा वचनं केशवस्य\nकृताञ्जलिर्वेपमानः किरीटी।\nनमस्कृत्वा भूय एवाह कृष्णं\nसगद्गदं भीतभीतः प्रणम्य।",
        "a": "11",
        "p": "",
        "n": "35"
    },
    {
        "i": "1136",
        "s": "अर्जुन उवाच\nस्थाने हृषीकेश तव प्रकीर्त्या\nजगत् प्रहृष्यत्यनुरज्यते च।\nरक्षांसि भीतानि दिशो द्रवन्ति\nसर्वे नमस्यन्ति च सिद्धसङ्घाः।",
        "a": "11",
        "p": "",
        "n": "36"
    },
    {
        "i": "1137",
        "s": "कस्माच्च ते न नमेरन्महात्मन्\nगरीयसे ब्रह्मणोऽप्यादिकर्त्रे।\nअनन्त देवेश जगन्निवास\nत्वमक्षरं सदसत्तत्परं यत्।",
        "a": "11",
        "p": "",
        "n": "37"
    },
    {
        "i": "1138",
        "s": "त्वमादिदेवः पुरुषः पुराण\nस्त्वमस्य विश्वस्य परं निधानम्।\nवेत्तासि वेद्यं च परं च धाम\nत्वया ततं विश्वमनन्तरूप।",
        "a": "11",
        "p": "",
        "n": "38"
    },
    {
        "i": "1139",
        "s": "वायुर्यमोऽग्निर्वरुणः शशाङ्कः\nप्रजापतिस्त्वं प्रपितामहश्च।\nनमो नमस्तेऽस्तु सहस्रकृत्वः\nपुनश्च भूयोऽपि नमो नमस्ते।",
        "a": "11",
        "p": "",
        "n": "39"
    },
    {
        "i": "1140",
        "s": "नमः पुरस्तादथ पृष्ठतस्ते\nनमोऽस्तु ते सर्वत एव सर्व।\nअनन्तवीर्यामितविक्रमस्त्वं\nसर्वं समाप्नोषि ततोऽसि सर्वः।",
        "a": "11",
        "p": "",
        "n": "40"
    },
    {
        "i": "1141",
        "s": "सखेति मत्वा प्रसभं यदुक्तं\nहे कृष्ण हे यादव हे सखेति।\nअजानता महिमानं तवेदं\nमया प्रमादात्प्रणयेन वापि।",
        "a": "11",
        "p": "",
        "n": "41"
    },
    {
        "i": "1142",
        "s": "यच्चावहासार्थमसत्कृतोऽसि\nविहारशय्यासनभोजनेषु।\nएकोऽथवाप्यच्युत तत्समक्षं\nतत्क्षामये त्वामहमप्रमेयम्।",
        "a": "11",
        "p": "",
        "n": "42"
    },
    {
        "i": "1143",
        "s": "पितासि लोकस्य चराचरस्य\nत्वमस्य पूज्यश्च गुरुर्गरीयान्।\nन त्वत्समोऽस्त्यभ्यधिकः कुतोऽन्यो\nलोकत्रयेऽप्यप्रतिमप्रभाव।",
        "a": "11",
        "p": "",
        "n": "43"
    },
    {
        "i": "1144",
        "s": "तस्मात्प्रणम्य प्रणिधाय कायं\nप्रसादये त्वामहमीशमीड्यम्।\nपितेव पुत्रस्य सखेव सख्युः\nप्रियः प्रियायार्हसि देव सोढुम्।",
        "a": "11",
        "p": "",
        "n": "44"
    },
    {
        "i": "1145",
        "s": "अदृष्टपूर्वं हृषितोऽस्मि दृष्ट्वा\nभयेन च प्रव्यथितं मनो मे।\nतदेव मे दर्शय देव रूपं\nप्रसीद देवेश जगन्निवास।",
        "a": "11",
        "p": "",
        "n": "45"
    },
    {
        "i": "1146",
        "s": "किरीटिनं गदिनं चक्रहस्त\nमिच्छामि त्वां द्रष्टुमहं तथैव।\nतेनैव रूपेण चतुर्भुजेन\nसहस्रबाहो भव विश्वमूर्ते।",
        "a": "11",
        "p": "",
        "n": "46"
    },
    {
        "i": "1147",
        "s": "श्री भगवानुवाच\nमया प्रसन्नेन तवार्जुनेदं\nरूपं परं दर्शितमात्मयोगात्।\nतेजोमयं विश्वमनन्तमाद्यं\nयन्मे त्वदन्येन न दृष्टपूर्वम्।",
        "a": "11",
        "p": "",
        "n": "47"
    },
    {
        "i": "1148",
        "s": "न वेदयज्ञाध्ययनैर्न दानै\nर्न च क्रियाभिर्न तपोभिरुग्रैः।\nएवंरूपः शक्य अहं नृलोके\nद्रष्टुं त्वदन्येन कुरुप्रवीर।",
        "a": "11",
        "p": "",
        "n": "48"
    },
    {
        "i": "1149",
        "s": "मा ते व्यथा मा च विमूढभावो\nदृष्ट्वा रूपं घोरमीदृङ्ममेदम्।\nव्यपेतभीः प्रीतमनाः पुनस्त्वं\nतदेव मे रूपमिदं प्रपश्य।",
        "a": "11",
        "p": "",
        "n": "49"
    },
    {
        "i": "1150",
        "s": "सञ्जय उवाच\nइत्यर्जुनं वासुदेवस्तथोक्त्वा\nस्वकं रूपं दर्शयामास भूयः।\nआश्वासयामास च भीतमेनं\nभूत्वा पुनः सौम्यवपुर्महात्मा।",
        "a": "11",
        "p": "",
        "n": "50"
    },
    {
        "i": "1151",
        "s": "अर्जुन उवाच\nदृष्ट्वेदं मानुषं रूपं तवसौम्यं जनार्दन।\nइदानीमस्मि संवृत्तः सचेताः प्रकृतिं गतः।",
        "a": "11",
        "p": "",
        "n": "51"
    },
    {
        "i": "1152",
        "s": "श्री भगवानुवाच\nसुदुर्दर्शमिदं रूपं दृष्टवानसि यन्मम।\nदेवा अप्यस्य रूपस्य नित्यं दर्शनकाङ्क्षिणः।",
        "a": "11",
        "p": "",
        "n": "52"
    },
    {
        "i": "1153",
        "s": "नाहं वेदैर्न तपसा न दानेन न चेज्यया।\nशक्य एवंविधो द्रष्टुं दृष्टवानसि मां यथा।",
        "a": "11",
        "p": "",
        "n": "53"
    },
    {
        "i": "1154",
        "s": "भक्त्या त्वनन्यया शक्यमहमेवंविधोऽर्जुन।\nज्ञातुं दृष्टुं च तत्त्वेन प्रवेष्टुं च परंतप।",
        "a": "11",
        "p": "",
        "n": "54"
    },
    {
        "i": "1155",
        "s": "मत्कर्मकृन्मत्परमो मद्भक्तः सङ्गवर्जितः।\nनिर्वैरः सर्वभूतेषु यः स मामेति पाण्डव।",
        "a": "11",
        "p": "",
        "n": "55"
    },
    {
        "i": "1201",
        "s": "अर्जुन उवाचएवं सततयुक्ता ये भक्तास्त्वां पर्युपासते।\nयेचाप्यक्षरमव्यक्तं तेषां के योगवित्तमाः।",
        "a": "12",
        "p": "",
        "n": "1"
    },
    {
        "i": "1202",
        "s": "श्री भगवानुवाच\nमय्यावेश्य मनो ये मां नित्ययुक्ता उपासते।श्रद्धया परयोपेतास्ते मे युक्ततमा मताः।",
        "a": "12",
        "p": "",
        "n": "2"
    },
    {
        "i": "1203",
        "s": "ये त्वक्षरमनिर्देश्यमव्यक्तं पर्युपासते।\n\nसर्वत्रगमचिन्त्यं च कूटस्थमचलं ध्रुवम्।",
        "a": "12",
        "p": "",
        "n": "3"
    },
    {
        "i": "1204",
        "s": "संनियम्येन्द्रियग्रामं सर्वत्र समबुद्धयः।\n\nते प्राप्नुवन्ति मामेव सर्वभूतहिते रताः।",
        "a": "12",
        "p": "",
        "n": "4"
    },
    {
        "i": "1205",
        "s": "क्लेशोऽधिकतरस्तेषामव्यक्तासक्तचेतसाम्।\nअव्यक्ता हि गतिर्दुःखं देहवद्भिरवाप्यते।",
        "a": "12",
        "p": "",
        "n": "5"
    },
    {
        "i": "1206",
        "s": "ये तु सर्वाणि कर्माणि मयि संन्यस्य मत्पराः।\n\nअनन्येनैव योगेन मां ध्यायन्त उपासते।",
        "a": "12",
        "p": "",
        "n": "6"
    },
    {
        "i": "1207",
        "s": "तेषामहं समुद्धर्ता मृत्युसंसारसागरात्।\n\nभवामि नचिरात्पार्थ मय्यावेशितचेतसाम्।",
        "a": "12",
        "p": "",
        "n": "7"
    },
    {
        "i": "1208",
        "s": "मय्येव मन आधत्स्व मयि बुद्धिं निवेशय।\n\nनिवसिष्यसि मय्येव अत ऊर्ध्वं न संशयः।",
        "a": "12",
        "p": "",
        "n": "8"
    },
    {
        "i": "1209",
        "s": "अथ चित्तं समाधातुं न शक्नोषि मयि स्थिरम्।\n\nअभ्यासयोगेन ततो मामिच्छाप्तुं धनञ्जय।",
        "a": "12",
        "p": "",
        "n": "9"
    },
    {
        "i": "1210",
        "s": "अभ्यासेऽप्यसमर्थोऽसि मत्कर्मपरमो भव।\nमदर्थमपि कर्माणि कुर्वन् सिद्धिमवाप्स्यसि।",
        "a": "12",
        "p": "",
        "n": "10"
    },
    {
        "i": "1211",
        "s": "अथैतदप्यशक्तोऽसि कर्तुं मद्योगमाश्रितः।\nसर्वकर्मफलत्यागं ततः कुरु यतात्मवान्।",
        "a": "12",
        "p": "",
        "n": "11"
    },
    {
        "i": "1212",
        "s": "श्रेयो हि ज्ञानमभ्यासाज्ज्ञानाद्ध्यानं विशिष्यते।\nध्यानात्कर्मफलत्यागस्त्यागाच्छान्तिरनन्तरम्।",
        "a": "12",
        "p": "",
        "n": "12"
    },
    {
        "i": "1213",
        "s": "अद्वेष्टा सर्वभूतानां मैत्रः करुण एव च।\nनिर्ममो निरहङ्कारः समदुःखसुखः क्षमी।",
        "a": "12",
        "p": "",
        "n": "13"
    },
    {
        "i": "1214",
        "s": "सन्तुष्टः सततं योगी यतात्मा दृढनिश्चयः।\nमय्यर्पितमनोबुद्धिर्यो मद्भक्तः स मे प्रियः।",
        "a": "12",
        "p": "",
        "n": "14"
    },
    {
        "i": "1215",
        "s": "यस्मान्नोद्विजते लोको लोकान्नोद्विजते च यः।\nहर्षामर्षभयोद्वेगैर्मुक्तो यः स च मे प्रियः।",
        "a": "12",
        "p": "",
        "n": "15"
    },
    {
        "i": "1216",
        "s": "अनपेक्षः शुचिर्दक्ष उदासीनो गतव्यथः।\nसर्वारम्भपरित्यागी यो मद्भक्तः स मे प्रियः।",
        "a": "12",
        "p": "",
        "n": "16"
    },
    {
        "i": "1217",
        "s": "यो न हृष्यति न द्वेष्टि न शोचति न काङ्क्षति।\nशुभाशुभपरित्यागी भक्ितमान्यः स मे प्रियः।",
        "a": "12",
        "p": "",
        "n": "17"
    },
    {
        "i": "1218",
        "s": "समः शत्रौ च मित्रे च तथा मानापमानयोः।\nशीतोष्णसुखदुःखेषु समः सङ्गविवर्जितः।",
        "a": "12",
        "p": "",
        "n": "18"
    },
    {
        "i": "1219",
        "s": "तुल्यनिन्दास्तुतिर्मौनी सन्तुष्टो येनकेनचित्।\nअनिकेतः स्थिरमतिर्भक्ितमान्मे प्रियो नरः।",
        "a": "12",
        "p": "",
        "n": "19"
    },
    {
        "i": "1220",
        "s": "ये तु धर्म्यामृतमिदं यथोक्तं पर्युपासते।\nश्रद्दधाना मत्परमा भक्तास्तेऽतीव मे प्रियाः।",
        "a": "12",
        "p": "",
        "n": "20"
    },
    {
        "i": "1301",
        "s": "अर्जुन उवाच\nप्रकृतिं पुरुषं चैव क्षेत्रं क्षेत्रज्ञमेव च।\nएतद्वेदितुमिच्छामि ज्ञानं ज्ञेयं च केशव।",
        "a": "13",
        "p": "",
        "n": "1"
    },
    {
        "i": "1302",
        "s": "श्री भगवानुवाचइदं शरीरं कौन्तेय क्षेत्रमित्यभिधीयते।\nएतद्यो वेत्ति तं प्राहुः क्षेत्रज्ञ इति तद्विदः।",
        "a": "13",
        "p": "",
        "n": "2"
    },
    {
        "i": "1303",
        "s": "क्षेत्रज्ञं चापि मां विद्धि सर्वक्षेत्रेषु भारत।\nक्षेत्रक्षेत्रज्ञयोर्ज्ञानं यत्तज्ज्ञानं मतं मम।",
        "a": "13",
        "p": "",
        "n": "3"
    },
    {
        "i": "1304",
        "s": "तत्क्षेत्रं यच्च यादृक् च यद्विकारि यतश्च यत्।\nस च यो यत्प्रभावश्च तत्समासेन मे श्रृणु।",
        "a": "13",
        "p": "",
        "n": "4"
    },
    {
        "i": "1305",
        "s": "ऋषिभिर्बहुधा गीतं छन्दोभिर्विविधैः पृथक्।\nब्रह्मसूत्रपदैश्चैव हेतुमद्भिर्विनिश्िचतैः।",
        "a": "13",
        "p": "",
        "n": "5"
    },
    {
        "i": "1306",
        "s": "महाभूतान्यहङ्कारो बुद्धिरव्यक्तमेव च।\nइन्द्रियाणि दशैकं च पञ्च चेन्द्रियगोचराः।",
        "a": "13",
        "p": "",
        "n": "6"
    },
    {
        "i": "1307",
        "s": "इच्छा द्वेषः सुखं दुःखं सङ्घातश्चेतनाधृतिः।\nएतत्क्षेत्रं समासेन सविकारमुदाहृतम्।",
        "a": "13",
        "p": "",
        "n": "7"
    },
    {
        "i": "1308",
        "s": "अमानित्वमदम्भित्वमहिंसा क्षान्तिरार्जवम्।\nआचार्योपासनं शौचं स्थैर्यमात्मविनिग्रहः।",
        "a": "13",
        "p": "",
        "n": "8"
    },
    {
        "i": "1309",
        "s": "इन्द्रियार्थेषु वैराग्यमनहङ्कार एव च।\nजन्ममृत्युजराव्याधिदुःखदोषानुदर्शनम्।",
        "a": "13",
        "p": "",
        "n": "9"
    },
    {
        "i": "1310",
        "s": "असक्ितरनभिष्वङ्गः पुत्रदारगृहादिषु।\nनित्यं च समचित्तत्वमिष्टानिष्टोपपत्तिषु।",
        "a": "13",
        "p": "",
        "n": "10"
    },
    {
        "i": "1311",
        "s": "मयि चानन्ययोगेन भक्ितरव्यभिचारिणी।\nविविक्तदेशसेवित्वमरतिर्जनसंसदि।",
        "a": "13",
        "p": "",
        "n": "11"
    },
    {
        "i": "1312",
        "s": "अध्यात्मज्ञाननित्यत्वं तत्त्वज्ञानार्थदर्शनम्।\nएतज्ज्ञानमिति प्रोक्तमज्ञानं यदतोन्यथा।",
        "a": "13",
        "p": "",
        "n": "12"
    },
    {
        "i": "1313",
        "s": "ज्ञेयं यत्तत्प्रवक्ष्यामि यज्ज्ञात्वाऽमृतमश्नुते।\nअनादिमत्परं ब्रह्म न सत्तन्नासदुच्यते।",
        "a": "13",
        "p": "",
        "n": "13"
    },
    {
        "i": "1314",
        "s": "सर्वतः पाणिपादं तत्सर्वतोऽक्षिशिरोमुखम्।\nसर्वतः श्रुतिमल्लोके सर्वमावृत्य तिष्ठति।",
        "a": "13",
        "p": "",
        "n": "14"
    },
    {
        "i": "1315",
        "s": "सर्वेन्द्रियगुणाभासं सर्वेन्द्रियविवर्जितम्।\nअसक्तं सर्वभृच्चैव निर्गुणं गुणभोक्तृ च।",
        "a": "13",
        "p": "",
        "n": "15"
    },
    {
        "i": "1316",
        "s": "बहिरन्तश्च भूतानामचरं चरमेव च।\nसूक्ष्मत्वात्तदविज्ञेयं दूरस्थं चान्तिके च तत्।",
        "a": "13",
        "p": "",
        "n": "16"
    },
    {
        "i": "1317",
        "s": "अविभक्तं च भूतेषु विभक्तमिव च स्थितम्।\nभूतभर्तृ च तज्ज्ञेयं ग्रसिष्णु प्रभविष्णु च।",
        "a": "13",
        "p": "",
        "n": "17"
    },
    {
        "i": "1318",
        "s": "ज्योतिषामपि तज्ज्योतिस्तमसः परमुच्यते।\nज्ञानं ज्ञेयं ज्ञानगम्यं हृदि सर्वस्य विष्ठितम्।",
        "a": "13",
        "p": "",
        "n": "18"
    },
    {
        "i": "1319",
        "s": "इति क्षेत्रं तथा ज्ञानं ज्ञेयं चोक्तं समासतः।\nमद्भक्त एतद्विज्ञाय मद्भावायोपपद्यते।",
        "a": "13",
        "p": "",
        "n": "19"
    },
    {
        "i": "1320",
        "s": "प्रकृतिं पुरुषं चैव विद्ध्यनादी उभावपि।\nविकारांश्च गुणांश्चैव विद्धि प्रकृतिसंभवान्।",
        "a": "13",
        "p": "",
        "n": "20"
    },
    {
        "i": "1321",
        "s": "कार्यकारणकर्तृत्वे हेतुः प्रकृतिरुच्यते।\nपुरुषः सुखदुःखानां भोक्तृत्वे हेतुरुच्यते।",
        "a": "13",
        "p": "",
        "n": "21"
    },
    {
        "i": "1322",
        "s": "पुरुषः प्रकृतिस्थो हि भुङ्क्ते प्रकृतिजान्गुणान्।\nकारणं गुणसङ्गोऽस्य सदसद्योनिजन्मसु।",
        "a": "13",
        "p": "",
        "n": "22"
    },
    {
        "i": "1323",
        "s": "उपद्रष्टाऽनुमन्ता च भर्ता भोक्ता महेश्वरः।\nपरमात्मेति चाप्युक्तो देहेऽस्मिन्पुरुषः परः।",
        "a": "13",
        "p": "",
        "n": "23"
    },
    {
        "i": "1324",
        "s": "य एवं वेत्ति पुरुषं प्रकृतिं च गुणैःसह।\nसर्वथा वर्तमानोऽपि न स भूयोऽभिजायते।",
        "a": "13",
        "p": "",
        "n": "24"
    },
    {
        "i": "1325",
        "s": "ध्यानेनात्मनि पश्यन्ति केचिदात्मानमात्मना।\nअन्ये सांख्येन योगेन कर्मयोगेन चापरे।",
        "a": "13",
        "p": "",
        "n": "25"
    },
    {
        "i": "1326",
        "s": "अन्ये त्वेवमजानन्तः श्रुत्वाऽन्येभ्य उपासते।\nतेऽपि चातितरन्त्येव मृत्युं श्रुतिपरायणाः।",
        "a": "13",
        "p": "",
        "n": "26"
    },
    {
        "i": "1327",
        "s": "यावत्सञ्जायते किञ्चित्सत्त्वं स्थावरजङ्गमम्।\nक्षेत्रक्षेत्रज्ञसंयोगात्तद्विद्धि भरतर्षभ।",
        "a": "13",
        "p": "",
        "n": "27"
    },
    {
        "i": "1328",
        "s": "समं सर्वेषु भूतेषु तिष्ठन्तं परमेश्वरम्।\nविनश्यत्स्वविनश्यन्तं यः पश्यति स पश्यति।",
        "a": "13",
        "p": "",
        "n": "28"
    },
    {
        "i": "1329",
        "s": "समं पश्यन्हि सर्वत्र समवस्थितमीश्वरम्।\nन हिनस्त्यात्मनाऽऽत्मानं ततो याति परां गतिम्।",
        "a": "13",
        "p": "",
        "n": "29"
    },
    {
        "i": "1330",
        "s": "प्रकृत्यैव च कर्माणि क्रियमाणानि सर्वशः।\nयः पश्यति तथाऽऽत्मानमकर्तारं स पश्यति।",
        "a": "13",
        "p": "",
        "n": "30"
    },
    {
        "i": "1331",
        "s": "यदा भूतपृथग्भावमेकस्थमनुपश्यति।\nतत एव च विस्तारं ब्रह्म सम्पद्यते तदा।",
        "a": "13",
        "p": "",
        "n": "31"
    },
    {
        "i": "1332",
        "s": "अनादित्वान्निर्गुणत्वात्परमात्मायमव्ययः।\nशरीरस्थोऽपि कौन्तेय न करोति न लिप्यते।",
        "a": "13",
        "p": "",
        "n": "32"
    },
    {
        "i": "1333",
        "s": "यथा सर्वगतं सौक्ष्म्यादाकाशं नोपलिप्यते।\nसर्वत्रावस्थितो देहे तथाऽऽत्मा नोपलिप्यते।",
        "a": "13",
        "p": "",
        "n": "33"
    },
    {
        "i": "1334",
        "s": "यथा प्रकाशयत्येकः कृत्स्नं लोकमिमं रविः।\nक्षेत्रं क्षेत्री तथा कृत्स्नं प्रकाशयति भारत।",
        "a": "13",
        "p": "",
        "n": "34"
    },
    {
        "i": "1335",
        "s": "क्षेत्रक्षेत्रज्ञयोरेवमन्तरं ज्ञानचक्षुषा।\nभूतप्रकृतिमोक्षं च ये विदुर्यान्ति ते परम्।",
        "a": "13",
        "p": "",
        "n": "35"
    },
    {
        "i": "1401",
        "s": "श्री भगवानुवाचपरं भूयः प्रवक्ष्यामि ज्ञानानां ज्ञानमुत्तमम्।\nयज्ज्ञात्वा मुनयः सर्वे परां सिद्धिमितो गताः।",
        "a": "14",
        "p": "",
        "n": "1"
    },
    {
        "i": "1402",
        "s": "इदं ज्ञानमुपाश्रित्य मम साधर्म्यमागताः।\nसर्गेऽपि नोपजायन्ते प्रलये न व्यथन्ति च।",
        "a": "14",
        "p": "",
        "n": "2"
    },
    {
        "i": "1403",
        "s": "मम योनिर्महद्ब्रह्म तस्मिन् गर्भं दधाम्यहम्।\nसंभवः सर्वभूतानां ततो भवति भारत।",
        "a": "14",
        "p": "",
        "n": "3"
    },
    {
        "i": "1404",
        "s": "सर्वयोनिषु कौन्तेय मूर्तयः सम्भवन्ति याः।\nतासां ब्रह्म महद्योनिरहं बीजप्रदः पिता।",
        "a": "14",
        "p": "",
        "n": "4"
    },
    {
        "i": "1405",
        "s": "सत्त्वं रजस्तम इति गुणाः प्रकृतिसंभवाः।\nनिबध्नन्ति महाबाहो देहे देहिनमव्ययम्।",
        "a": "14",
        "p": "",
        "n": "5"
    },
    {
        "i": "1406",
        "s": "तत्र सत्त्वं निर्मलत्वात्प्रकाशकमनामयम्।\nसुखसङ्गेन बध्नाति ज्ञानसङ्गेन चानघ।",
        "a": "14",
        "p": "",
        "n": "6"
    },
    {
        "i": "1407",
        "s": "रजो रागात्मकं विद्धि तृष्णासङ्गसमुद्भवम्।\nतन्निबध्नाति कौन्तेय कर्मसङ्गेन देहिनम्।",
        "a": "14",
        "p": "",
        "n": "7"
    },
    {
        "i": "1408",
        "s": "तमस्त्वज्ञानजं विद्धि मोहनं सर्वदेहिनाम्।\nप्रमादालस्यनिद्राभिस्तन्निबध्नाति भारत।",
        "a": "14",
        "p": "",
        "n": "8"
    },
    {
        "i": "1409",
        "s": "सत्त्वं सुखे सञ्जयति रजः कर्मणि भारत।\nज्ञानमावृत्य तु तमः प्रमादे सञ्जयत्युत।",
        "a": "14",
        "p": "",
        "n": "9"
    },
    {
        "i": "1410",
        "s": "रजस्तमश्चाभिभूय सत्त्वं भवति भारत।\nरजः सत्त्वं तमश्चैव तमः सत्त्वं रजस्तथा।",
        "a": "14",
        "p": "",
        "n": "10"
    },
    {
        "i": "1411",
        "s": "सर्वद्वारेषु देहेऽस्मिन्प्रकाश उपजायते।\nज्ञानं यदा तदा विद्याद्विवृद्धं सत्त्वमित्युत।",
        "a": "14",
        "p": "",
        "n": "11"
    },
    {
        "i": "1412",
        "s": "लोभः प्रवृत्तिरारम्भः कर्मणामशमः स्पृहा।\nरजस्येतानि जायन्ते विवृद्धे भरतर्षभ।",
        "a": "14",
        "p": "",
        "n": "12"
    },
    {
        "i": "1413",
        "s": "अप्रकाशोऽप्रवृत्तिश्च प्रमादो मोह एव च।\nतमस्येतानि जायन्ते विवृद्धे कुरुनन्दन।",
        "a": "14",
        "p": "",
        "n": "13"
    },
    {
        "i": "1414",
        "s": "यदा सत्त्वे प्रवृद्धे तु प्रलयं याति देहभृत्।\nतदोत्तमविदां लोकानमलान्प्रतिपद्यते।",
        "a": "14",
        "p": "",
        "n": "14"
    },
    {
        "i": "1415",
        "s": "रजसि प्रलयं गत्वा कर्मसङ्गिषु जायते।\nतथा प्रलीनस्तमसि मूढयोनिषु जायते।",
        "a": "14",
        "p": "",
        "n": "15"
    },
    {
        "i": "1416",
        "s": "कर्मणः सुकृतस्याहुः सात्त्विकं निर्मलं फलम्।\nरजसस्तु फलं दुःखमज्ञानं तमसः फलम्।",
        "a": "14",
        "p": "",
        "n": "16"
    },
    {
        "i": "1417",
        "s": "सत्त्वात्सञ्जायते ज्ञानं रजसो लोभ एव च।\nप्रमादमोहौ तमसो भवतोऽज्ञानमेव च।",
        "a": "14",
        "p": "",
        "n": "17"
    },
    {
        "i": "1418",
        "s": "ऊर्ध्वं गच्छन्ति सत्त्वस्था मध्ये तिष्ठन्ति राजसाः।\nजघन्यगुणवृत्तिस्था अधो गच्छन्ति तामसाः।",
        "a": "14",
        "p": "",
        "n": "18"
    },
    {
        "i": "1419",
        "s": "नान्यं गुणेभ्यः कर्तारं यदा द्रष्टानुपश्यति।\nगुणेभ्यश्च परं वेत्ति मद्भावं सोऽधिगच्छति।",
        "a": "14",
        "p": "",
        "n": "19"
    },
    {
        "i": "1420",
        "s": "गुणानेतानतीत्य त्रीन्देही देहसमुद्भवान्।\nजन्ममृत्युजरादुःखैर्विमुक्तोऽमृतमश्नुते।",
        "a": "14",
        "p": "",
        "n": "20"
    },
    {
        "i": "1421",
        "s": "अर्जुन उवाचकैर्लिंगैस्त्रीन्गुणानेतानतीतो भवति प्रभो।\nकिमाचारः कथं चैतांस्त्रीन्गुणानतिवर्तते।",
        "a": "14",
        "p": "",
        "n": "21"
    },
    {
        "i": "1422",
        "s": "श्री भगवानुवाचप्रकाशं च प्रवृत्तिं च मोहमेव च पाण्डव।\nन द्वेष्टि सम्प्रवृत्तानि न निवृत्तानि काङ्क्षति।",
        "a": "14",
        "p": "",
        "n": "22"
    },
    {
        "i": "1423",
        "s": "उदासीनवदासीनो गुणैर्यो न विचाल्यते।\nगुणा वर्तन्त इत्येव योऽवतिष्ठति नेङ्गते।",
        "a": "14",
        "p": "",
        "n": "23"
    },
    {
        "i": "1424",
        "s": "समदुःखसुखः स्वस्थः समलोष्टाश्मकाञ्चनः।\nतुल्यप्रियाप्रियो धीरस्तुल्यनिन्दात्मसंस्तुतिः।",
        "a": "14",
        "p": "",
        "n": "24"
    },
    {
        "i": "1425",
        "s": "मानापमानयोस्तुल्यस्तुल्यो मित्रारिपक्षयोः।\nसर्वारम्भपरित्यागी गुणातीतः स उच्यते।",
        "a": "14",
        "p": "",
        "n": "25"
    },
    {
        "i": "1426",
        "s": "मां च योऽव्यभिचारेण भक्ितयोगेन सेवते।\nस गुणान्समतीत्यैतान् ब्रह्मभूयाय कल्पते।",
        "a": "14",
        "p": "",
        "n": "26"
    },
    {
        "i": "1427",
        "s": "ब्रह्मणो हि प्रतिष्ठाऽहममृतस्याव्ययस्य च।\nशाश्वतस्य च धर्मस्य सुखस्यैकान्तिकस्य च।",
        "a": "14",
        "p": "",
        "n": "27"
    },
    {
        "i": "1501",
        "s": "श्री भगवानुवाचऊर्ध्वमूलमधःशाखमश्वत्थं प्राहुरव्ययम्।\nछन्दांसि यस्य पर्णानि यस्तं वेद स वेदवित्।",
        "a": "15",
        "p": "",
        "n": "1"
    },
    {
        "i": "1502",
        "s": "अधश्चोर्ध्वं प्रसृतास्तस्य शाखा     गुणप्रवृद्धा विषयप्रवालाः।\nअधश्च मूलान्यनुसन्ततानि     कर्मानुबन्धीनि मनुष्यलोके।",
        "a": "15",
        "p": "",
        "n": "2"
    },
    {
        "i": "1503",
        "s": "न रूपमस्येह तथोपलभ्यते    नान्तो न चादिर्न च संप्रतिष्ठा।\nअश्वत्थमेनं सुविरूढमूल    मसङ्गशस्त्रेण दृढेन छित्त्वा।",
        "a": "15",
        "p": "",
        "n": "3"
    },
    {
        "i": "1504",
        "s": "ततः पदं तत्परिमार्गितव्य    यस्मिन्गता न निवर्तन्ति भूयः।\nतमेव चाद्यं पुरुषं प्रपद्ये    यतः प्रवृत्तिः प्रसृता पुराणी।",
        "a": "15",
        "p": "",
        "n": "4"
    },
    {
        "i": "1505",
        "s": "निर्मानमोहा जितसङ्गदोषा    अध्यात्मनित्या विनिवृत्तकामाः।\nद्वन्द्वैर्विमुक्ताः सुखदुःखसंज्ञै    र्गच्छन्त्यमूढाः पदमव्ययं तत्।",
        "a": "15",
        "p": "",
        "n": "5"
    },
    {
        "i": "1506",
        "s": "न तद्भासयते सूर्यो न शशाङ्को न पावकः।\nयद्गत्वा न निवर्तन्ते तद्धाम परमं मम।",
        "a": "15",
        "p": "",
        "n": "6"
    },
    {
        "i": "1507",
        "s": "ममैवांशो जीवलोके जीवभूतः सनातनः।\nमनःषष्ठानीन्द्रियाणि प्रकृतिस्थानि कर्षति।",
        "a": "15",
        "p": "",
        "n": "7"
    },
    {
        "i": "1508",
        "s": "शरीरं यदवाप्नोति यच्चाप्युत्क्रामतीश्वरः।\nगृहीत्वैतानि संयाति वायुर्गन्धानिवाशयात्।",
        "a": "15",
        "p": "",
        "n": "8"
    },
    {
        "i": "1509",
        "s": "श्रोत्रं चक्षुः स्पर्शनं च रसनं घ्राणमेव च।\nअधिष्ठाय मनश्चायं विषयानुपसेवते।",
        "a": "15",
        "p": "",
        "n": "9"
    },
    {
        "i": "1510",
        "s": "उत्क्रामन्तं स्थितं वापि भुञ्जानं वा गुणान्वितम्।\nविमूढा नानुपश्यन्ति पश्यन्ति ज्ञानचक्षुषः।",
        "a": "15",
        "p": "",
        "n": "10"
    },
    {
        "i": "1511",
        "s": "यतन्तो योगिनश्चैनं पश्यन्त्यात्मन्यवस्थितम्।\nयतन्तोऽप्यकृतात्मानो नैनं पश्यन्त्यचेतसः।",
        "a": "15",
        "p": "",
        "n": "11"
    },
    {
        "i": "1512",
        "s": "यदादित्यगतं तेजो जगद्भासयतेऽखिलम्।\nयच्चन्द्रमसि यच्चाग्नौ तत्तेजो विद्धि मामकम्।",
        "a": "15",
        "p": "",
        "n": "12"
    },
    {
        "i": "1513",
        "s": "गामाविश्य च भूतानि धारयाम्यहमोजसा।\nपुष्णामि चौषधीः सर्वाः सोमो भूत्वा रसात्मकः।",
        "a": "15",
        "p": "",
        "n": "13"
    },
    {
        "i": "1514",
        "s": "अहं वैश्वानरो भूत्वा प्राणिनां देहमाश्रितः।\nप्राणापानसमायुक्तः पचाम्यन्नं चतुर्विधम्।",
        "a": "15",
        "p": "",
        "n": "14"
    },
    {
        "i": "1515",
        "s": "सर्वस्य चाहं हृदि सन्निविष्टो    मत्तः स्मृतिर्ज्ञानमपोहनं च।\nवेदैश्च सर्वैरहमेव वेद्यो    वेदान्तकृद्वेदविदेव चाहम्।",
        "a": "15",
        "p": "",
        "n": "15"
    },
    {
        "i": "1516",
        "s": "द्वाविमौ पुरुषौ लोके क्षरश्चाक्षर एव च।\nक्षरः सर्वाणि भूतानि कूटस्थोऽक्षर उच्यते।",
        "a": "15",
        "p": "",
        "n": "16"
    },
    {
        "i": "1517",
        "s": "उत्तमः पुरुषस्त्वन्यः परमात्मेत्युदाहृतः।\nयो लोकत्रयमाविश्य बिभर्त्यव्यय ईश्वरः।",
        "a": "15",
        "p": "",
        "n": "17"
    },
    {
        "i": "1518",
        "s": "यस्मात्क्षरमतीतोऽहमक्षरादपि चोत्तमः।\nअतोऽस्मि लोके वेदे च प्रथितः पुरुषोत्तमः।",
        "a": "15",
        "p": "",
        "n": "18"
    },
    {
        "i": "1519",
        "s": "यो मामेवमसम्मूढो जानाति पुरुषोत्तमम्।\nस सर्वविद्भजति मां सर्वभावेन भारत।",
        "a": "15",
        "p": "",
        "n": "19"
    },
    {
        "i": "1520",
        "s": "इति गुह्यतमं शास्त्रमिदमुक्तं मयाऽनघ।\nएतद्बुद्ध्वा बुद्धिमान्स्यात्कृतकृत्यश्च भारत।",
        "a": "15",
        "p": "",
        "n": "20"
    },
    {
        "i": "1601",
        "s": "श्री भगवानुवाच\nअभयं सत्त्वसंशुद्धिः ज्ञानयोगव्यवस्थितिः।\nदानं दमश्च यज्ञश्च स्वाध्यायस्तप आर्जवम्।",
        "a": "16",
        "p": "",
        "n": "1"
    },
    {
        "i": "1602",
        "s": "अहिंसा सत्यमक्रोधस्त्यागः शान्तिरपैशुनम्।\nदया भूतेष्वलोलुप्त्वं मार्दवं ह्रीरचापलम्।",
        "a": "16",
        "p": "",
        "n": "2"
    },
    {
        "i": "1603",
        "s": "तेजः क्षमा धृतिः शौचमद्रोहो नातिमानिता।\nभवन्ति सम्पदं दैवीमभिजातस्य भारत।",
        "a": "16",
        "p": "",
        "n": "3"
    },
    {
        "i": "1604",
        "s": "दम्भो दर्पोऽभिमानश्च क्रोधः पारुष्यमेव च।\nअज्ञानं चाभिजातस्य पार्थ सम्पदमासुरीम्।",
        "a": "16",
        "p": "",
        "n": "4"
    },
    {
        "i": "1605",
        "s": "दैवी सम्पद्विमोक्षाय निबन्धायासुरी मता।\nमा शुचः सम्पदं दैवीमभिजातोऽसि पाण्डव।",
        "a": "16",
        "p": "",
        "n": "5"
    },
    {
        "i": "1606",
        "s": "द्वौ भूतसर्गौ लोकेऽस्मिन् दैव आसुर एव च।\nदैवो विस्तरशः प्रोक्त आसुरं पार्थ मे श्रृणु।",
        "a": "16",
        "p": "",
        "n": "6"
    },
    {
        "i": "1607",
        "s": "प्रवृत्तिं च निवृत्तिं च जना न विदुरासुराः।\nन शौचं नापि चाचारो न सत्यं तेषु विद्यते।",
        "a": "16",
        "p": "",
        "n": "7"
    },
    {
        "i": "1608",
        "s": "असत्यमप्रतिष्ठं ते जगदाहुरनीश्वरम्।\nअपरस्परसम्भूतं किमन्यत्कामहैतुकम्।",
        "a": "16",
        "p": "",
        "n": "8"
    },
    {
        "i": "1609",
        "s": "एतां दृष्टिमवष्टभ्य नष्टात्मानोऽल्पबुद्धयः।\nप्रभवन्त्युग्रकर्माणः क्षयाय जगतोऽहिताः।",
        "a": "16",
        "p": "",
        "n": "9"
    },
    {
        "i": "1610",
        "s": "काममाश्रित्य दुष्पूरं दम्भमानमदान्विताः।\nमोहाद्गृहीत्वासद्ग्राहान्प्रवर्तन्तेऽशुचिव्रताः।",
        "a": "16",
        "p": "",
        "n": "10"
    },
    {
        "i": "1611",
        "s": "चिन्तामपरिमेयां च प्रलयान्तामुपाश्रिताः।\nकामोपभोगपरमा एतावदिति निश्िचताः।",
        "a": "16",
        "p": "",
        "n": "11"
    },
    {
        "i": "1612",
        "s": "आशापाशशतैर्बद्धाः कामक्रोधपरायणाः।\nईहन्ते कामभोगार्थमन्यायेनार्थसञ्चयान्।",
        "a": "16",
        "p": "",
        "n": "12"
    },
    {
        "i": "1613",
        "s": "इदमद्य मया लब्धमिमं प्राप्स्ये मनोरथम्।\nइदमस्तीदमपि मे भविष्यति पुनर्धनम्।",
        "a": "16",
        "p": "",
        "n": "13"
    },
    {
        "i": "1614",
        "s": "असौ मया हतः शत्रुर्हनिष्ये चापरानपि।\nईश्वरोऽहमहं भोगी सिद्धोऽहं बलवान्सुखी।",
        "a": "16",
        "p": "",
        "n": "14"
    },
    {
        "i": "1615",
        "s": "आढ्योऽभिजनवानस्मि कोऽन्योऽस्ति सदृशो मया।\nयक्ष्ये दास्यामि मोदिष्य इत्यज्ञानविमोहिताः।",
        "a": "16",
        "p": "",
        "n": "15"
    },
    {
        "i": "1616",
        "s": "अनेकचित्तविभ्रान्ता मोहजालसमावृताः।\nप्रसक्ताः कामभोगेषु पतन्ति नरकेऽशुचौ।",
        "a": "16",
        "p": "",
        "n": "16"
    },
    {
        "i": "1617",
        "s": "आत्मसम्भाविताः स्तब्धा धनमानमदान्विताः।\nयजन्ते नामयज्ञैस्ते दम्भेनाविधिपूर्वकम्।",
        "a": "16",
        "p": "",
        "n": "17"
    },
    {
        "i": "1618",
        "s": "अहङ्कारं बलं दर्पं कामं क्रोधं च संश्रिताः।\nमामात्मपरदेहेषु प्रद्विषन्तोऽभ्यसूयकाः।",
        "a": "16",
        "p": "",
        "n": "18"
    },
    {
        "i": "1619",
        "s": "तानहं द्विषतः क्रूरान्संसारेषु नराधमान्।\nक्षिपाम्यजस्रमशुभानासुरीष्वेव योनिषु।",
        "a": "16",
        "p": "",
        "n": "19"
    },
    {
        "i": "1620",
        "s": "असुरीं योनिमापन्ना मूढा जन्मनि जन्मनि।\nमामप्राप्यैव कौन्तेय ततो यान्त्यधमां गतिम्।",
        "a": "16",
        "p": "",
        "n": "20"
    },
    {
        "i": "1621",
        "s": "त्रिविधं नरकस्येदं द्वारं नाशनमात्मनः।\nकामः क्रोधस्तथा लोभस्तस्मादेतत्त्रयं त्यजेत्।",
        "a": "16",
        "p": "",
        "n": "21"
    },
    {
        "i": "1622",
        "s": "एतैर्विमुक्तः कौन्तेय तमोद्वारैस्त्रिभिर्नरः।\nआचरत्यात्मनः श्रेयस्ततो याति परां गतिम्।",
        "a": "16",
        "p": "",
        "n": "22"
    },
    {
        "i": "1623",
        "s": "यः शास्त्रविधिमुत्सृज्य वर्तते कामकारतः।\nन स सिद्धिमवाप्नोति न सुखं न परां गतिम्।",
        "a": "16",
        "p": "",
        "n": "23"
    },
    {
        "i": "1624",
        "s": "तस्माच्छास्त्रं प्रमाणं ते कार्याकार्यव्यवस्थितौ।\nज्ञात्वा शास्त्रविधानोक्तं कर्म कर्तुमिहार्हसि।",
        "a": "16",
        "p": "",
        "n": "24"
    },
    {
        "i": "1701",
        "s": "अर्जुन उवाचये शास्त्रविधिमुत्सृज्य यजन्ते श्रद्धयाऽन्विताः।\nतेषां निष्ठा तु का कृष्ण सत्त्वमाहो रजस्तमः।",
        "a": "17",
        "p": "",
        "n": "1"
    },
    {
        "i": "1702",
        "s": "श्री भगवानुवाचत्रिविधा भवति श्रद्धा देहिनां सा स्वभावजा।\nसात्त्विकी राजसी चैव तामसी चेति तां श्रृणु।",
        "a": "17",
        "p": "",
        "n": "2"
    },
    {
        "i": "1703",
        "s": "सत्त्वानुरूपा सर्वस्य श्रद्धा भवति भारत।\nश्रद्धामयोऽयं पुरुषो यो यच्छ्रद्धः स एव सः।",
        "a": "17",
        "p": "",
        "n": "3"
    },
    {
        "i": "1704",
        "s": "यजन्ते सात्त्विका देवान्यक्षरक्षांसि राजसाः।\nप्रेतान्भूतगणांश्चान्ये यजन्ते तामसा जनाः।",
        "a": "17",
        "p": "",
        "n": "4"
    },
    {
        "i": "1705",
        "s": "अशास्त्रविहितं घोरं तप्यन्ते ये तपो जनाः।\nदम्भाहङ्कारसंयुक्ताः कामरागबलान्विताः।",
        "a": "17",
        "p": "",
        "n": "5"
    },
    {
        "i": "1706",
        "s": "कर्षयन्तः शरीरस्थं भूतग्राममचेतसः।\nमां चैवान्तःशरीरस्थं तान्विद्ध्यासुरनिश्चयान्।",
        "a": "17",
        "p": "",
        "n": "6"
    },
    {
        "i": "1707",
        "s": "आहारस्त्वपि सर्वस्य त्रिविधो भवति प्रियः।\nयज्ञस्तपस्तथा दानं तेषां भेदमिमं श्रृणु।",
        "a": "17",
        "p": "",
        "n": "7"
    },
    {
        "i": "1708",
        "s": "आयुःसत्त्वबलारोग्यसुखप्रीतिविवर्धनाः।\nरस्याः स्निग्धाः स्थिरा हृद्या आहाराः सात्त्विकप्रियाः।",
        "a": "17",
        "p": "",
        "n": "8"
    },
    {
        "i": "1709",
        "s": "कट्वम्ललवणात्युष्णतीक्ष्णरूक्षविदाहिनः।\nआहारा राजसस्येष्टा दुःखशोकामयप्रदाः।",
        "a": "17",
        "p": "",
        "n": "9"
    },
    {
        "i": "1710",
        "s": "यातयामं गतरसं पूति पर्युषितं च यत्।\nउच्छिष्टमपि चामेध्यं भोजनं तामसप्रियम्।",
        "a": "17",
        "p": "",
        "n": "10"
    },
    {
        "i": "1711",
        "s": "अफलाकाङ्क्षिभिर्यज्ञो विधिदृष्टो य इज्यते।\nयष्टव्यमेवेति मनः समाधाय स सात्त्विकः।",
        "a": "17",
        "p": "",
        "n": "11"
    },
    {
        "i": "1712",
        "s": "अभिसंधाय तु फलं दम्भार्थमपि चैव यत्।\nइज्यते भरतश्रेष्ठ तं यज्ञं विद्धि राजसम्।",
        "a": "17",
        "p": "",
        "n": "12"
    },
    {
        "i": "1713",
        "s": "विधिहीनमसृष्टान्नं मन्त्रहीनमदक्षिणम्।\nश्रद्धाविरहितं यज्ञं तामसं परिचक्षते।",
        "a": "17",
        "p": "",
        "n": "13"
    },
    {
        "i": "1714",
        "s": "देवद्विजगुरुप्राज्ञपूजनं शौचमार्जवम्।\nब्रह्मचर्यमहिंसा च शारीरं तप उच्यते।",
        "a": "17",
        "p": "",
        "n": "14"
    },
    {
        "i": "1715",
        "s": "अनुद्वेगकरं वाक्यं सत्यं प्रियहितं च यत्।\nस्वाध्यायाभ्यसनं चैव वाङ्मयं तप उच्यते।",
        "a": "17",
        "p": "",
        "n": "15"
    },
    {
        "i": "1716",
        "s": "मनःप्रसादः सौम्यत्वं मौनमात्मविनिग्रहः।\nभावसंशुद्धिरित्येतत्तपो मानसमुच्यते।",
        "a": "17",
        "p": "",
        "n": "16"
    },
    {
        "i": "1717",
        "s": "श्रद्धया परया तप्तं तपस्तत्ित्रविधं नरैः।\nअफलाकाङ्क्षिभिर्युक्तैः सात्त्विकं परिचक्षते।",
        "a": "17",
        "p": "",
        "n": "17"
    },
    {
        "i": "1718",
        "s": "सत्कारमानपूजार्थं तपो दम्भेन चैव यत्।\nक्रियते तदिह प्रोक्तं राजसं चलमध्रुवम्।",
        "a": "17",
        "p": "",
        "n": "18"
    },
    {
        "i": "1719",
        "s": "मूढग्राहेणात्मनो यत्पीडया क्रियते तपः।\nपरस्योत्सादनार्थं वा तत्तामसमुदाहृतम्।",
        "a": "17",
        "p": "",
        "n": "19"
    },
    {
        "i": "1720",
        "s": "दातव्यमिति यद्दानं दीयतेऽनुपकारिणे।\nदेशे काले च पात्रे च तद्दानं सात्त्विकं स्मृतम्।",
        "a": "17",
        "p": "",
        "n": "20"
    },
    {
        "i": "1721",
        "s": "यत्तु प्रत्युपकारार्थं फलमुद्दिश्य वा पुनः।\nदीयते च परिक्लिष्टं तद्दानं राजसं स्मृतम्।",
        "a": "17",
        "p": "",
        "n": "21"
    },
    {
        "i": "1722",
        "s": "अदेशकाले यद्दानमपात्रेभ्यश्च दीयते।\nअसत्कृतमवज्ञातं तत्तामसमुदाहृतम्।",
        "a": "17",
        "p": "",
        "n": "22"
    },
    {
        "i": "1723",
        "s": "तत्सदिति निर्देशो ब्रह्मणस्त्रिविधः स्मृतः।\nब्राह्मणास्तेन वेदाश्च यज्ञाश्च विहिताः पुरा।",
        "a": "17",
        "p": "",
        "n": "23"
    },
    {
        "i": "1724",
        "s": "तस्मादोमित्युदाहृत्य यज्ञदानतपःक्रियाः।\nप्रवर्तन्ते विधानोक्ताः सततं ब्रह्मवादिनाम्।",
        "a": "17",
        "p": "",
        "n": "24"
    },
    {
        "i": "1725",
        "s": "तदित्यनभिसन्धाय फलं यज्ञतपःक्रियाः।\nदानक्रियाश्च विविधाः क्रियन्ते मोक्षकाङ्क्षि।",
        "a": "17",
        "p": "",
        "n": "25"
    },
    {
        "i": "1726",
        "s": "सद्भावे साधुभावे च सदित्येतत्प्रयुज्यते।\nप्रशस्ते कर्मणि तथा सच्छब्दः पार्थ युज्यते।",
        "a": "17",
        "p": "",
        "n": "26"
    },
    {
        "i": "1727",
        "s": "यज्ञे तपसि दाने च स्थितिः सदिति चोच्यते।\nकर्म चैव तदर्थीयं सदित्येवाभिधीयते।",
        "a": "17",
        "p": "",
        "n": "27"
    },
    {
        "i": "1728",
        "s": "अश्रद्धया हुतं दत्तं तपस्तप्तं कृतं च यत्।\nअसदित्युच्यते पार्थ न च तत्प्रेत्य नो इह।",
        "a": "17",
        "p": "",
        "n": "28"
    },
    {
        "i": "1801",
        "s": "अर्जुन उवाच\nसंन्यासस्य महाबाहो तत्त्वमिच्छामि वेदितुम्।\nत्यागस्य च हृषीकेश पृथक्केशिनिषूदन।",
        "a": "18",
        "p": "",
        "n": "1"
    },
    {
        "i": "1802",
        "s": "श्री भगवानुवाच\nकाम्यानां कर्मणां न्यासं संन्यासं कवयो विदुः।\nसर्वकर्मफलत्यागं प्राहुस्त्यागं विचक्षणाः।",
        "a": "18",
        "p": "",
        "n": "2"
    },
    {
        "i": "1803",
        "s": "त्याज्यं दोषवदित्येके कर्म प्राहुर्मनीषिणः।\nयज्ञदानतपःकर्म न त्याज्यमिति चापरे।",
        "a": "18",
        "p": "",
        "n": "3"
    },
    {
        "i": "1804",
        "s": "निश्चयं श्रृणु मे तत्र त्यागे भरतसत्तम।\nत्यागो हि पुरुषव्याघ्र त्रिविधः संप्रकीर्तितः।",
        "a": "18",
        "p": "",
        "n": "4"
    },
    {
        "i": "1805",
        "s": "यज्ञदानतपःकर्म न त्याज्यं कार्यमेव तत्।\nयज्ञो दानं तपश्चैव पावनानि मनीषिणाम्।",
        "a": "18",
        "p": "",
        "n": "5"
    },
    {
        "i": "1806",
        "s": "एतान्यपि तु कर्माणि सङ्गं त्यक्त्वा फलानि च।\nकर्तव्यानीति मे पार्थ निश्िचतं मतमुत्तमम्।",
        "a": "18",
        "p": "",
        "n": "6"
    },
    {
        "i": "1807",
        "s": "नियतस्य तु संन्यासः कर्मणो नोपपद्यते।\nमोहात्तस्य परित्यागस्तामसः परिकीर्तितः।",
        "a": "18",
        "p": "",
        "n": "7"
    },
    {
        "i": "1808",
        "s": "दुःखमित्येव यत्कर्म कायक्लेशभयात्त्यजेत्।\nस कृत्वा राजसं त्यागं नैव त्यागफलं लभेत्।",
        "a": "18",
        "p": "",
        "n": "8"
    },
    {
        "i": "1809",
        "s": "कार्यमित्येव यत्कर्म नियतं क्रियतेऽर्जुन।\nसङ्गं त्यक्त्वा फलं चैव स त्यागः सात्त्विको मतः।",
        "a": "18",
        "p": "",
        "n": "9"
    },
    {
        "i": "1810",
        "s": "न द्वेष्ट्यकुशलं कर्म कुशले नानुषज्जते।\nत्यागी सत्त्वसमाविष्टो मेधावी छिन्नसंशयः।",
        "a": "18",
        "p": "",
        "n": "10"
    },
    {
        "i": "1811",
        "s": "न हि देहभृता शक्यं त्यक्तुं कर्माण्यशेषतः।\nयस्तु कर्मफलत्यागी स त्यागीत्यभिधीयते।",
        "a": "18",
        "p": "",
        "n": "11"
    },
    {
        "i": "1812",
        "s": "अनिष्टमिष्टं मिश्रं च त्रिविधं कर्मणः फलम्।\nभवत्यत्यागिनां प्रेत्य न तु संन्यासिनां क्वचित्।",
        "a": "18",
        "p": "",
        "n": "12"
    },
    {
        "i": "1813",
        "s": "पञ्चैतानि महाबाहो कारणानि निबोध मे।\nसांख्ये कृतान्ते प्रोक्तानि सिद्धये सर्वकर्मणाम्।",
        "a": "18",
        "p": "",
        "n": "13"
    },
    {
        "i": "1814",
        "s": "अधिष्ठानं तथा कर्ता करणं च पृथग्विधम्।\nविविधाश्च पृथक्चेष्टा दैवं चैवात्र पञ्चमम्।",
        "a": "18",
        "p": "",
        "n": "14"
    },
    {
        "i": "1815",
        "s": "शरीरवाङ्मनोभिर्यत्कर्म प्रारभते नरः।\nन्याय्यं वा विपरीतं वा पञ्चैते तस्य हेतवः।",
        "a": "18",
        "p": "",
        "n": "15"
    },
    {
        "i": "1816",
        "s": "तत्रैवं सति कर्तारमात्मानं केवलं तु यः।\nपश्यत्यकृतबुद्धित्वान्न स पश्यति दुर्मतिः।",
        "a": "18",
        "p": "",
        "n": "16"
    },
    {
        "i": "1817",
        "s": "यस्य नाहंकृतो भावो बुद्धिर्यस्य न लिप्यते।\nहत्वापि स इमाँल्लोकान्न हन्ति न निबध्यते।",
        "a": "18",
        "p": "",
        "n": "17"
    },
    {
        "i": "1818",
        "s": "ज्ञानं ज्ञेयं परिज्ञाता त्रिविधा कर्मचोदना।\nकरणं कर्म कर्तेति त्रिविधः कर्मसंग्रहः।",
        "a": "18",
        "p": "",
        "n": "18"
    },
    {
        "i": "1819",
        "s": "ज्ञानं कर्म च कर्ता च त्रिधैव गुणभेदतः।\nप्रोच्यते गुणसंख्याने यथावच्छृणु तान्यपि।",
        "a": "18",
        "p": "",
        "n": "19"
    },
    {
        "i": "1820",
        "s": "सर्वभूतेषु येनैकं भावमव्ययमीक्षते।\nअविभक्तं विभक्तेषु तज्ज्ञानं विद्धि सात्त्विकम्।",
        "a": "18",
        "p": "",
        "n": "20"
    },
    {
        "i": "1821",
        "s": "पृथक्त्वेन तु यज्ज्ञानं नानाभावान्पृथग्विधान्।\nवेत्ति सर्वेषु भूतेषु तज्ज्ञानं विद्धि राजसम्।",
        "a": "18",
        "p": "",
        "n": "21"
    },
    {
        "i": "1822",
        "s": "यत्तु कृत्स्नवदेकस्मिन्कार्ये सक्तमहैतुकम्।\nअतत्त्वार्थवदल्पं च तत्तामसमुदाहृतम्।",
        "a": "18",
        "p": "",
        "n": "22"
    },
    {
        "i": "1823",
        "s": "नियतं सङ्गरहितमरागद्वेषतः कृतम्।\nअफलप्रेप्सुना कर्म यत्तत्सात्त्विकमुच्यते।",
        "a": "18",
        "p": "",
        "n": "23"
    },
    {
        "i": "1824",
        "s": "यत्तु कामेप्सुना कर्म साहङ्कारेण वा पुनः।\nक्रियते बहुलायासं तद्राजसमुदाहृतम्।",
        "a": "18",
        "p": "",
        "n": "24"
    },
    {
        "i": "1825",
        "s": "अनुबन्धं क्षयं हिंसामनपेक्ष्य च पौरुषम्।\nमोहादारभ्यते कर्म यत्तत्तामसमुच्यते।",
        "a": "18",
        "p": "",
        "n": "25"
    },
    {
        "i": "1826",
        "s": "मुक्तसङ्गोऽनहंवादी धृत्युत्साहसमन्वितः।\nसिद्ध्यसिद्ध्योर्निर्विकारः कर्ता सात्त्विक उच्यते।",
        "a": "18",
        "p": "",
        "n": "26"
    },
    {
        "i": "1827",
        "s": "रागी कर्मफलप्रेप्सुर्लुब्धो हिंसात्मकोऽशुचिः।\nहर्षशोकान्वितः कर्ता राजसः परिकीर्तितः।",
        "a": "18",
        "p": "",
        "n": "27"
    },
    {
        "i": "1828",
        "s": "अयुक्तः प्राकृतः स्तब्धः शठो नैष्कृतिकोऽलसः।\nविषादी दीर्घसूत्री च कर्ता तामस उच्यते।",
        "a": "18",
        "p": "",
        "n": "28"
    },
    {
        "i": "1829",
        "s": "बुद्धेर्भेदं धृतेश्चैव गुणतस्त्रिविधं श्रृणु।\nप्रोच्यमानमशेषेण पृथक्त्वेन धनञ्जय।",
        "a": "18",
        "p": "",
        "n": "29"
    },
    {
        "i": "1830",
        "s": "प्रवृत्तिं च निवृत्तिं च कार्याकार्ये भयाभये।\nबन्धं मोक्षं च या वेत्ति बुद्धिः सा पार्थ सात्त्विकी।",
        "a": "18",
        "p": "",
        "n": "30"
    },
    {
        "i": "1831",
        "s": "यया धर्ममधर्मं च कार्यं चाकार्यमेव च।\nअयथावत्प्रजानाति बुद्धिः सा पार्थ राजसी।",
        "a": "18",
        "p": "",
        "n": "31"
    },
    {
        "i": "1832",
        "s": "अधर्मं धर्ममिति या मन्यते तमसाऽऽवृता।\nसर्वार्थान्विपरीतांश्च बुद्धिः सा पार्थ तामसी।",
        "a": "18",
        "p": "",
        "n": "32"
    },
    {
        "i": "1833",
        "s": "धृत्या यया धारयते मनःप्राणेन्द्रियक्रियाः।\nयोगेनाव्यभिचारिण्या धृतिः सा पार्थ सात्त्विकी।",
        "a": "18",
        "p": "",
        "n": "33"
    },
    {
        "i": "1834",
        "s": "यया तु धर्मकामार्थान् धृत्या धारयतेऽर्जुन।\nप्रसङ्गेन फलाकाङ्क्षी धृतिः सा पार्थ राजसी।",
        "a": "18",
        "p": "",
        "n": "34"
    },
    {
        "i": "1835",
        "s": "यया स्वप्नं भयं शोकं विषादं मदमेव च।\nन विमुञ्चति दुर्मेधा धृतिः सा पार्थ तामसी।",
        "a": "18",
        "p": "",
        "n": "35"
    },
    {
        "i": "1836",
        "s": "सुखं त्विदानीं त्रिविधं श्रृणु मे भरतर्षभ।\nअभ्यासाद्रमते यत्र दुःखान्तं च निगच्छति।",
        "a": "18",
        "p": "",
        "n": "36"
    },
    {
        "i": "1837",
        "s": "यत्तदग्रे विषमिव परिणामेऽमृतोपमम्।\nतत्सुखं सात्त्विकं प्रोक्तमात्मबुद्धिप्रसादजम्।",
        "a": "18",
        "p": "",
        "n": "37"
    },
    {
        "i": "1838",
        "s": "विषयेन्द्रियसंयोगाद्यत्तदग्रेऽमृतोपमम्।\nपरिणामे विषमिव तत्सुखं राजसं स्मृतम्।",
        "a": "18",
        "p": "",
        "n": "38"
    },
    {
        "i": "1839",
        "s": "यदग्रे चानुबन्धे च सुखं मोहनमात्मनः।\nनिद्रालस्यप्रमादोत्थं तत्तामसमुदाहृतम्।",
        "a": "18",
        "p": "",
        "n": "39"
    },
    {
        "i": "1840",
        "s": "न तदस्ति पृथिव्यां वा दिवि देवेषु वा पुनः।\nसत्त्वं प्रकृतिजैर्मुक्तं यदेभिः स्यात्ित्रभिर्गुणैः।",
        "a": "18",
        "p": "",
        "n": "40"
    },
    {
        "i": "1841",
        "s": "ब्राह्मणक्षत्रियविशां शूद्राणां च परंतप।\nकर्माणि प्रविभक्तानि स्वभावप्रभवैर्गुणैः।",
        "a": "18",
        "p": "",
        "n": "41"
    },
    {
        "i": "1842",
        "s": "शमो दमस्तपः शौचं क्षान्तिरार्जवमेव च।\nज्ञानं विज्ञानमास्तिक्यं ब्रह्मकर्म स्वभावजम्।",
        "a": "18",
        "p": "",
        "n": "42"
    },
    {
        "i": "1843",
        "s": "शौर्यं तेजो धृतिर्दाक्ष्यं युद्धे चाप्यपलायनम्।\nदानमीश्वरभावश्च क्षात्रं कर्म स्वभावजम्।",
        "a": "18",
        "p": "",
        "n": "43"
    },
    {
        "i": "1844",
        "s": "कृषिगौरक्ष्यवाणिज्यं वैश्यकर्म स्वभावजम्।\nपरिचर्यात्मकं कर्म शूद्रस्यापि स्वभावजम्।",
        "a": "18",
        "p": "",
        "n": "44"
    },
    {
        "i": "1845",
        "s": "स्वे स्वे कर्मण्यभिरतः संसिद्धिं लभते नरः।\nस्वकर्मनिरतः सिद्धिं यथा विन्दति तच्छृणु।",
        "a": "18",
        "p": "",
        "n": "45"
    },
    {
        "i": "1846",
        "s": "यतः प्रवृत्तिर्भूतानां येन सर्वमिदं ततम्।\nस्वकर्मणा तमभ्यर्च्य सिद्धिं विन्दति मानवः।",
        "a": "18",
        "p": "",
        "n": "46"
    },
    {
        "i": "1847",
        "s": "श्रेयान्स्वधर्मो विगुणः परधर्मात्स्वनुष्ठितात्।\nस्वभावनियतं कर्म कुर्वन्नाप्नोति किल्बिषम्।",
        "a": "18",
        "p": "",
        "n": "47"
    },
    {
        "i": "1848",
        "s": "सहजं कर्म कौन्तेय सदोषमपि न त्यजेत्।\nसर्वारम्भा हि दोषेण धूमेनाग्निरिवावृताः।",
        "a": "18",
        "p": "",
        "n": "48"
    },
    {
        "i": "1849",
        "s": "असक्तबुद्धिः सर्वत्र जितात्मा विगतस्पृहः।\nनैष्कर्म्यसिद्धिं परमां संन्यासेनाधिगच्छति।",
        "a": "18",
        "p": "",
        "n": "49"
    },
    {
        "i": "1850",
        "s": "सिद्धिं प्राप्तो यथा ब्रह्म तथाप्नोति निबोध मे।\nसमासेनैव कौन्तेय निष्ठा ज्ञानस्य या परा।",
        "a": "18",
        "p": "",
        "n": "50"
    },
    {
        "i": "1851",
        "s": "बुद्ध्या विशुद्धया युक्तो धृत्याऽऽत्मानं नियम्य च।\nशब्दादीन् विषयांस्त्यक्त्वा रागद्वेषौ व्युदस्य च।",
        "a": "18",
        "p": "",
        "n": "51"
    },
    {
        "i": "1852",
        "s": "विविक्तसेवी लघ्वाशी यतवाक्कायमानसः।\nध्यानयोगपरो नित्यं वैराग्यं समुपाश्रितः।",
        "a": "18",
        "p": "",
        "n": "52"
    },
    {
        "i": "1853",
        "s": "अहङ्कारं बलं दर्पं कामं क्रोधं परिग्रहम्।\nविमुच्य निर्ममः शान्तो ब्रह्मभूयाय कल्पते।",
        "a": "18",
        "p": "",
        "n": "53"
    },
    {
        "i": "1854",
        "s": "ब्रह्मभूतः प्रसन्नात्मा न शोचति न काङ्क्षति।\nसमः सर्वेषु भूतेषु मद्भक्तिं लभते पराम्।",
        "a": "18",
        "p": "",
        "n": "54"
    },
    {
        "i": "1855",
        "s": "भक्त्या मामभिजानाति यावान्यश्चास्मि तत्त्वतः।\nततो मां तत्त्वतो ज्ञात्वा विशते तदनन्तरम्।",
        "a": "18",
        "p": "",
        "n": "55"
    },
    {
        "i": "1856",
        "s": "सर्वकर्माण्यपि सदा कुर्वाणो मद्व्यपाश्रयः।\nमत्प्रसादादवाप्नोति शाश्वतं पदमव्ययम्।",
        "a": "18",
        "p": "",
        "n": "56"
    },
    {
        "i": "1857",
        "s": "चेतसा सर्वकर्माणि मयि संन्यस्य मत्परः।\nबुद्धियोगमुपाश्रित्य मच्चित्तः सततं भव।",
        "a": "18",
        "p": "",
        "n": "57"
    },
    {
        "i": "1858",
        "s": "मच्चित्तः सर्वदुर्गाणि मत्प्रसादात्तरिष्यसि।\nअथ चेत्त्वमहङ्कारान्न श्रोष्यसि विनङ्क्ष्यसि।",
        "a": "18",
        "p": "",
        "n": "58"
    },
    {
        "i": "1859",
        "s": "यदहङ्कारमाश्रित्य न योत्स्य इति मन्यसे।\nमिथ्यैष व्यवसायस्ते प्रकृतिस्त्वां नियोक्ष्यति।",
        "a": "18",
        "p": "",
        "n": "59"
    },
    {
        "i": "1860",
        "s": "स्वभावजेन कौन्तेय निबद्धः स्वेन कर्मणा।\nकर्तुं नेच्छसि यन्मोहात्करिष्यस्यवशोऽपि तत्।",
        "a": "18",
        "p": "",
        "n": "60"
    },
    {
        "i": "1861",
        "s": "ईश्वरः सर्वभूतानां हृद्देशेऽर्जुन तिष्ठति।\nभ्रामयन्सर्वभूतानि यन्त्रारूढानि मायया।",
        "a": "18",
        "p": "",
        "n": "61"
    },
    {
        "i": "1862",
        "s": "तमेव शरणं गच्छ सर्वभावेन भारत।\nतत्प्रसादात्परां शान्तिं स्थानं प्राप्स्यसि शाश्वतम्।",
        "a": "18",
        "p": "",
        "n": "62"
    },
    {
        "i": "1863",
        "s": "इति ते ज्ञानमाख्यातं गुह्याद्गुह्यतरं मया।\nविमृश्यैतदशेषेण यथेच्छसि तथा कुरु।",
        "a": "18",
        "p": "",
        "n": "63"
    },
    {
        "i": "1864",
        "s": "सर्वगुह्यतमं भूयः श्रृणु मे परमं वचः।\nइष्टोऽसि मे दृढमिति ततो वक्ष्यामि ते हितम्।",
        "a": "18",
        "p": "",
        "n": "64"
    },
    {
        "i": "1865",
        "s": "मन्मना भव मद्भक्तो मद्याजी मां नमस्कुरु।\nमामेवैष्यसि सत्यं ते प्रतिजाने प्रियोऽसि मे।",
        "a": "18",
        "p": "",
        "n": "65"
    },
    {
        "i": "1866",
        "s": "सर्वधर्मान्परित्यज्य मामेकं शरणं व्रज।\nअहं त्वा सर्वपापेभ्यो मोक्षयिष्यामि मा शुचः।",
        "a": "18",
        "p": "",
        "n": "66"
    },
    {
        "i": "1867",
        "s": "इदं ते नातपस्काय नाभक्ताय कदाचन।\nन चाशुश्रूषवे वाच्यं न च मां योऽभ्यसूयति।",
        "a": "18",
        "p": "",
        "n": "67"
    },
    {
        "i": "1868",
        "s": "य इमं परमं गुह्यं मद्भक्तेष्वभिधास्यति।\nभक्ितं मयि परां कृत्वा मामेवैष्यत्यसंशयः।",
        "a": "18",
        "p": "",
        "n": "68"
    },
    {
        "i": "1869",
        "s": "न च तस्मान्मनुष्येषु कश्िचन्मे प्रियकृत्तमः।\nभविता न च मे तस्मादन्यः प्रियतरो भुवि।",
        "a": "18",
        "p": "",
        "n": "69"
    },
    {
        "i": "1870",
        "s": "अध्येष्यते च य इमं धर्म्यं संवादमावयोः।\nज्ञानयज्ञेन तेनाहमिष्टः स्यामिति मे मतिः।",
        "a": "18",
        "p": "",
        "n": "70"
    },
    {
        "i": "1871",
        "s": "श्रद्धावाननसूयश्च श्रृणुयादपि यो नरः।\nसोऽपि मुक्तः शुभाँल्लोकान्प्राप्नुयात्पुण्यकर्मणाम्।",
        "a": "18",
        "p": "",
        "n": "71"
    },
    {
        "i": "1872",
        "s": "कच्चिदेतच्छ्रुतं पार्थ त्वयैकाग्रेण चेतसा।\nकच्चिदज्ञानसंमोहः प्रनष्टस्ते धनञ्जय।",
        "a": "18",
        "p": "",
        "n": "72"
    },
    {
        "i": "1873",
        "s": "अर्जुन उवाचनष्टो मोहः स्मृतिर्लब्धा त्वत्प्रसादान्मयाच्युत।\nस्थितोऽस्मि गतसन्देहः करिष्ये वचनं तव।",
        "a": "18",
        "p": "",
        "n": "73"
    },
    {
        "i": "1874",
        "s": "सञ्जय उवाचइत्यहं वासुदेवस्य पार्थस्य च महात्मनः।\nसंवादमिममश्रौषमद्भुतं रोमहर्षणम्।",
        "a": "18",
        "p": "",
        "n": "74"
    },
    {
        "i": "1875",
        "s": "व्यासप्रसादाच्छ्रुतवानेतद्गुह्यमहं परम्।\nयोगं योगेश्वरात्कृष्णात्साक्षात्कथयतः स्वयम्।",
        "a": "18",
        "p": "",
        "n": "75"
    },
    {
        "i": "1876",
        "s": "राजन्संस्मृत्य संस्मृत्य संवादमिममद्भुतम्।\nकेशवार्जुनयोः पुण्यं हृष्यामि च मुहुर्मुहुः।",
        "a": "18",
        "p": "",
        "n": "76"
    },
    {
        "i": "1877",
        "s": "तच्च संस्मृत्य संस्मृत्य रूपमत्यद्भुतं हरेः।\nविस्मयो मे महान् राजन् हृष्यामि च पुनः पुनः।",
        "a": "18",
        "p": "",
        "n": "77"
    },
    {
        "i": "1878",
        "s": "यत्र योगेश्वरः कृष्णो यत्र पार्थो धनुर्धरः।\nतत्र श्रीर्विजयो भूतिर्ध्रुवा नीतिर्मतिर्मम।",
        "a": "18",
        "p": "",
        "n": "78"
    }]
}
