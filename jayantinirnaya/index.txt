{
    "data": [
        {
            "i": "101",
            "n": 1,
            "s": "रोहिण्यामर्धरात्रे तु यदा कालाष्टमी भवेत् ।\nजयन्ती नाम सा प्रोक्ता सर्वपापप्रणाशिनी॥ १॥"
        },
        {
            "i": "102",
            "n": 2,
            "s": "यस्यां जातो हरिः साक्षान्निशीथे भगवानजः ।\nतस्मात्तद्दिनमत्यन्तं पुण्यं पापहरं परम्॥ २॥"
        },
        {
            "i": "103",
            "n": 3,
            "s": "तस्मात् सर्वैरुपोष्या सा जयन्ती नाम वै सदा ।\nद्विजातिभिर्विशेषेण तद्भक्तैश्च विशेषतः॥ ३॥"
        },
        {
            "i": "104",
            "n": 4,
            "s": "यो भुङ्क्ते तद्दिने मोहात्पूयशोणितमत्ति सः ।\nतस्मादुपवसेत् पुण्यं तद्दिनं श्रद्धयान्वितः॥ ४॥"
        },
        {
            "i": "105",
            "n": 5,
            "s": "कृत्वा शौचं यथान्यायं स्नानं कुर्यादतन्द्रितः ।\nप्रभातकाले मेधावी योगायेति यथाविधि॥ ५॥"
        },
        {
            "i": "106",
            "n": 6,
            "s": "नित्याह्निकं प्रकुर्वीत भगवन्तमनुस्मरन् ।\nयोगाय योगपतये योगेश्वराय योगसम्भवाय श्रीगोविन्दाय नमो नमः॥ ६॥"
        },
        {
            "i": "107",
            "n": 7,
            "s": "मध्याह्नकाले च पुमान् सायङ्काले त्वतन्द्रितः ।\nस्नायीत पूर्वमन्त्रेण वासुदेवमनुस्मरन्॥ ७॥"
        },
        {
            "i": "108",
            "n": 8,
            "s": "ततः पूजां प्रकुर्वीत विधिवत्सुसमाहितः ।\nयज्ञायेति च मन्त्रेण श्रद्धाभक्तियुतः पुमान्॥ ८॥"
        },
        {
            "i": "109",
            "n": 9,
            "s": "कृष्णं च बलभद्रं च वसुदेवं च देवकीम् ।\nनन्दगोपं यशोदां च सुभद्रां तत्र पूजयेत् ।\nअर्घ्यं दत्वा समभ्यर्च्याभ्युदिते शशिमण्डले॥ ९॥"
        },
        {
            "i": "110",
            "n": 10,
            "s": "जातः कंसवधार्थाय भूभारोत्तारणाय च ।\nकौरवाणां विनाशाय दैत्यानां निधनाय च॥ १०॥"
        },
        {
            "i": "111",
            "n": 11,
            "s": "पाण्डवानां हितार्थाय धर्मसंस्थापनाय च ।\nगृहणार्घ्यं मया दत्तं देवक्या सहितो हरे॥ ११॥"
        },
        {
            "i": "112",
            "n": 12,
            "s": "क्षीरोदार्णवसम्भूत अत्रिनेत्रसमुद्भव ।\nगृहाणार्घ्यं मया दत्तं रोहिण्या सहितः शशिन्॥ १२॥"
        },
        {
            "i": "113",
            "n": 13,
            "s": "दत्वार्घ्यं मनुनानेन ह्युपस्थाय विधुं बुधः ।\nशशिने चन्द्रदेवाय सोमदेवाय चेन्दवे॥ १३॥"
        },
        {
            "i": "114",
            "n": 14,
            "s": "मृगिणे सितबिम्बाय लोकदीपाय दीपिने ।\nशीतदीधितिबिम्बाय तारकापतये नमः॥ १४॥"
        },
        {
            "i": "115",
            "n": 15,
            "s": "उपसंहृत्य तत्सर्वं ब्रह्मचारी जितेन्द्रियः ।\nविश्वायेति च मन्त्रेण ततः स्वापं समाचरेत्॥ १५॥"
        },
        {
            "i": "116",
            "n": 16,
            "s": "ततो नित्याह्निकं कृत्वा शक्तितो दीयतां धनम् ।\nसर्वायेति च मन्त्रेण ततः पारणमाचरेत् ।\nधर्मायेति ततः स्वस्थो मुच्यते सर्वकिल्बिषैः॥ १७॥"
        }
    ]
}