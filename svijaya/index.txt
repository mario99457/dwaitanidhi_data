{
    "data": [
        {
            "i": "1001",
            "s": "कान्ताय कल्याणगुणैकधाम्ने नवद्युनाथप्रतिमप्रभाय ।\nनारायणायाखिलकारणाय श्रीप्राणनाथाय नमस्करोमि ।। १ ।।",
            "a": "1",
            "p": "",
            "n": "1"
        },
        {
            "i": "1002",
            "s": "अनाकुलं गोकुलमुल्ललास यत्पालितं नित्यमनाविलात्म ।\nतस्मै नमो नीरदनीलभासे कृष्णाय कृष्णारमणप्रियाय ।। २ ।।",
            "a": "1",
            "p": "",
            "n": "2"
        },
        {
            "i": "1003",
            "s": "अपि त्रिलोक्या बहिरुल्लसन्ती तमो हरन्ती मुहुरान्तरं च ।\nदिश्याद्दृशं नो विशदां जयन्ती मध्वस्य कीर्तिर्दिननाथदीप्तिम्।।३।।",
            "a": "1",
            "p": "",
            "n": "3"
        },
        {
            "i": "1004",
            "s": "तमोनुदाऽऽनन्दमवाप लोकस्तत्त्वप्रदीपाकृतिगोगणेन ।\nयदास्यशीतांशुभुवा गुरूंस्तांस्त्रिविक्रमार्यान् प्रणमामि वर्यान्।। ४ ।।",
            "a": "1",
            "p": "",
            "n": "4"
        },
        {
            "i": "1005",
            "s": "मुकुन्दभक्त्यै गुरुभक्तिजायै सतां प्रसत्त्यै च निरन्तरायै ।\nगरीयसीं विश्वगुरोर्विशुद्धां वक्ष्यामि वायोरवतारलीलाम् ।। ५ ।।",
            "a": "1",
            "p": "",
            "n": "5"
        },
        {
            "i": "1006",
            "s": "तां मन्त्रवर्णैरनुवर्णनीयां शर्वेन्द्रपूवैरपि वक्तुकामे ।\nसंक्षिप्नुवाक्ये मयि मन्दबुद्धौ सन्तो गुणाढ्याः करुणां क्रियासुः ।। ६ ।।",
            "a": "1",
            "p": "",
            "n": "6"
        },
        {
            "i": "1007",
            "s": "उच्चावचा येन समस्तचेष्टाः किं तत्र चित्रं चरितं निवेद्यम् ।\nकिन्तूत्तमश्लोकशिखामणीनां मनोविशुद्ध्यै चरितानुवादः ।। ७ ।।",
            "a": "1",
            "p": "",
            "n": "7"
        },
        {
            "i": "1008",
            "s": "मालाकृतस्तच्चरिताख्यरत्नैरसूक्ष्मदृष्टेः सकुतूहलस्य ।\nपूर्वापरीकारमथापरं वा क्षाम्यन्तु मे हन्त मुहुर्महान्तः ।। ८ ।।",
            "a": "1",
            "p": "",
            "n": "8"
        },
        {
            "i": "1009",
            "s": "श्रीवल्लभाज्ञां ससुरेन्द्रयाञ्चां सम्भाव्य सम्भाव्यतमां त्रिलोक्याम् ।\nप्राणेश्वरः प्राणिगणप्रणेता गुरुः सतां केसरिणो गृहेऽभूत् ।। ९ ।।",
            "a": "1",
            "p": "",
            "n": "9"
        },
        {
            "i": "1010",
            "s": "ये ये गुणा नाम जगत्प्रसिद्धा यं तेषु तेषु स्म निदर्शयन्ति ।\nसाक्षान्महाभागवतप्रबर्हं श्रीमन्तमेनं हनुमन्तमाहुः ।। १० ।।",
            "a": "1",
            "p": "",
            "n": "10"
        },
        {
            "i": "1011",
            "s": "कर्माणि कुर्वन् परमाद्भुतानि सभासु दैवीषु सभाजितानि ।\nसुग्रीवमित्रं स जगत्पवित्रं रमापतिं रामतनुं ददर्श।। ११ ।।",
            "a": "1",
            "p": "",
            "n": "11"
        },
        {
            "i": "1012",
            "s": "पादारविन्दप्रणतो हरीन्द्रस्तदा महाभक्तिभराभिनुन्नः ।\nअग्राहि पद्मोदरसुन्दराभ्यां दोर्भ्या• पुराणेन स पूरुषेण ।। १२ ।।",
            "a": "1",
            "p": "",
            "n": "12"
        },
        {
            "i": "1013",
            "s": "अदार्यसालावलिदारणेन व्यापादितेन्द्रप्रभवेन तेन ।\nप्राद्योतनिप्रीतिकृता निकामं मधुद्विषा संदिदिशे स वीरः।। १३ ।।",
            "a": "1",
            "p": "",
            "n": "13"
        },
        {
            "i": "1014",
            "s": "कर्णान्तमानीय गुणग्रहीत्रा रामेण मुक्तो रणकोविदेन ।\nस्फुरन्नसौ वैरिभयङ्करोऽभूत् सत्पक्षपाती प्रदरो यथाऽग्रयः।। १४ ।।",
            "a": "1",
            "p": "",
            "n": "14"
        },
        {
            "i": "1015",
            "s": "गोभिः समानन्दितरूपसीतः स्ववह्निनिर्दग्धपलाशिराशिः ।\nअहो हनूमन्नववारिदोऽसौ तीर्णाम्बुधिर्विष्णुपदे ननाम।। १५ ।।",
            "a": "1",
            "p": "",
            "n": "15"
        },
        {
            "i": "1016",
            "s": "अपक्षपाती पुरुषस्त्रिलोक्यामभोगभोक्ता पतगाधिराजम् ।\nविश्वम्भरं बिभ्रदसौ जिगाय त्वरापराक्रान्तिषु चित्रमेतत्।। १६ ।।",
            "a": "1",
            "p": "",
            "n": "16"
        },
        {
            "i": "1017",
            "s": "निबध्य सेतुं रघुंवशकेतुभ्रूभङ्गसम्भ्रान्तपयोधिमध्ये ।\nमुष्टिप्रहारं दशकाय सीतासन्तर्जनाग्रयोत्तरमेषकोऽदात् ।। १७ ।।",
            "a": "1",
            "p": "",
            "n": "17"
        },
        {
            "i": "1018",
            "s": "जाज्वल्यमानोज्ज्वलराघवाग्नौ चक्रे स सुग्रीवसुयायजूके ।\nआध्वर्यवं युद्धमखे प्रतिप्रस्थात्रा सुमित्रातनयेन साकम्।। १८ ।।",
            "a": "1",
            "p": "",
            "n": "18"
        },
        {
            "i": "1019",
            "s": "रामार्चने यो नयतः प्रसूनं द्वाभ्यां कराभ्यामभवत्प्रयत्नः ।\nएकेन दोष्णा नयतो गिरीन्द्रं सञ्जीवनाद्याश्रयमस्य नाभूत्।। १९ ।।",
            "a": "1",
            "p": "",
            "n": "19"
        },
        {
            "i": "1020",
            "s": "स दारितारिं परमं पुमांसं समन्वयासीन्नरदेवपुत्र्या ।\nवह्निप्रवेशाधिगतात्मशुद्ध्या विराजितं काञ्चनमालयेव ।। २० ।।",
            "a": "1",
            "p": "",
            "n": "20"
        },
        {
            "i": "1021",
            "s": "श्यामं स्मितास्यं पृथुदीर्घहस्तं सरोजनेत्रं गजराजयात्रम् ।\nवपुर्जगन्मङ्गलमेष दृग्भ्यां चिरादयोध्याधिपतेः सिषेवे।। २१ ।।",
            "a": "1",
            "p": "",
            "n": "21"
        },
        {
            "i": "1022",
            "s": "राज्याभिषेकेऽवसितेऽत्र सीता प्रेष्ठाय नस्तां भजतां दिशेति ।\nरामस्य वाण्या मणिमञ्जुमालाव्याजेन दीर्घा• करुणां बबन्ध।।२२।।",
            "a": "1",
            "p": "",
            "n": "22"
        },
        {
            "i": "1023",
            "s": "हृदोरुसौहार्दभृताऽधिमौलिन्यस्तेन हस्तेन दयार्द्रदृष्ट्या ।\nसेवाप्रसन्नोऽमृतकल्पवाचा दिदेश देवः सहभोगमस्मै ।। २३ ।।",
            "a": "1",
            "p": "",
            "n": "23"
        },
        {
            "i": "1024",
            "s": "प्रेष्ठो न रामस्य बभूव तस्मान्न रामराज्येऽसुलभं च किञ्चित् ।\nतत्पादसेवारतिरेष नैच्छत् तथापि भोगान् ननु सा विरक्तिः ।। २४ ।।",
            "a": "1",
            "p": "",
            "n": "24"
        },
        {
            "i": "1025",
            "s": "नमो नमो नाथ नमो नमस्ते नमो नमो राम नमो नमस्ते ।\nपुनः पुनस्ते चरणारविन्दं नमामि नाथेति नमन् स रेमे।। २५ ।।",
            "a": "1",
            "p": "",
            "n": "25"
        },
        {
            "i": "1026",
            "s": "किं वर्णयामः परमं प्रसादं सीतापतेस्तत्र हरिप्रबर्हे ।\nमुञ्चन्महीं नित्यनिषेवणार्थं स्वात्मानमेवैष ददौ यदस्मै।। २६ ।।",
            "a": "1",
            "p": "",
            "n": "26"
        },
        {
            "i": "1027",
            "s": "स्वानन्दहेतौ भजतां जनानां मग्नः सदा रामकथासुधायाम् ।\nअसाविदानीं च निषेवमाणो रामं पतिं किम्पुरुषे किलास्ते।। २७ ।।",
            "a": "1",
            "p": "",
            "n": "27"
        },
        {
            "i": "1028",
            "s": "तस्यैव वायोरवतारमेनं सन्तो द्वितीयं प्रवदन्ति भीमम् ।\nस्पृष्टैव यं प्रीतिमताऽनिलेन नरेन्द्रकान्ता सुषुवेऽत्र कुन्ती।। २८ ।।",
            "a": "1",
            "p": "",
            "n": "28"
        },
        {
            "i": "1029",
            "s": "इन्द्रायुधं हीन्द्रकराभिनुन्नं चिच्छेद पक्षान् क्षितिधारिणां प्राक् ।\nबिभेद भूभृद्वपुरङ्गसङ्गाच्चित्रं स पन्नो जननीकराग्रात् ।। २९ ।।",
            "a": "1",
            "p": "",
            "n": "29"
        },
        {
            "i": "1030",
            "s": "पुरे कुमारानलसान् विहारान्निरीक्ष्य सर्वानपि मन्दलीलः ।\nकैशोरलीलां हतसिंहसङ्घां वने प्रवृत्तां स्मरति स्म सूत्कः।। ३० ।।",
            "a": "1",
            "p": "",
            "n": "30"
        },
        {
            "i": "1031",
            "s": "भुक्तं च जीर्णं परिपन्थिदत्तं विषं विषण्णो विषभृद्गुणोऽतः ।\nप्रमाणकोटेः स हि हेलयाऽगान्नेदं जगज्जीवनदेऽत्र चित्रम्।। ३१ ।।",
            "a": "1",
            "p": "",
            "n": "31"
        },
        {
            "i": "1032",
            "s": "दग्ध्वा पुरं योगबलात्स निर्यन्धर्मानिव स्वान् सहजान्दधानः ।\nअदारिभावेन जगत्सु पूज्यो योगीव नारायणमाससाद।। ३२ ।।",
            "a": "1",
            "p": "",
            "n": "32"
        },
        {
            "i": "1033",
            "s": "समर्प्य कृत्यानि कृती कृतानि व्यासाय भूम्ने सुकृतानि तावत् ।\nकरिष्यमाणानि च तस्य पूजां सङ्कल्पयामास स शुद्धबुद्धिः ।। ३३ ।।",
            "a": "1",
            "p": "",
            "n": "33"
        },
        {
            "i": "1034",
            "s": "विष्णोः पदश्रिद्बकसन्निरासी क्षिप्तान्यपक्षिप्रकरः सुपक्षः ।\nससोदरोऽथादित राजहंसः स राजहंसीमिव राजकन्याम्।। ३४ ।।",
            "a": "1",
            "p": "",
            "n": "34"
        },
        {
            "i": "1035",
            "s": "इन्दीवरश्रीजयिसुन्दराभं स्मेराननेन्दुं दयितं मुकुन्दम् ।\nस्वमातुलेयं कमलायताक्षं समभ्यनन्दत्सुचिराय भीमः।। ३५ ।।",
            "a": "1",
            "p": "",
            "n": "35"
        },
        {
            "i": "1036",
            "s": "महागदं चण्डरणं पृथिव्यां बार्हद्रथं मङ्क्षु निरस्य वीरः ।\nराजानमत्युज्ज्वलराजसूयं चकार गोाविन्दसुरेन्द्रजाभ्याम् ।। ३६ ।।",
            "a": "1",
            "p": "",
            "n": "36"
        },
        {
            "i": "1037",
            "s": "दुःशासनेनाकुलितान् प्रियायाः सूक्ष्मानरालानसितांश्च केशान् ।\nजिघांसया वैरिजनस्य तीक्ष्णः स कृष्णसर्पानिव सञ्चिकाय ।। ३७ ।।",
            "a": "1",
            "p": "",
            "n": "37"
        },
        {
            "i": "1038",
            "s": "जाज्वल्यमानस्य वने वनेऽलं दिधक्षतः पार्थिवसार्थमुग्रम् ।\nसत्वानि पुंसां भयदानि नाशं वृकोदराग्नेर्गुरुतेजसाऽऽपुः ।। ३८ ।।",
            "a": "1",
            "p": "",
            "n": "38"
        },
        {
            "i": "1039",
            "s": "भोगाधिकाभोगवतोऽरुणाक्षानितस्ततः सञ्चलतो धरेन्द्रे ।\nबहून् द्विजिह्वान्मणिमत्पुरोगानसौ कटून् क्रोधवशाञ्जघान।। ३९ ।।",
            "a": "1",
            "p": "",
            "n": "39"
        },
        {
            "i": "1040",
            "s": "अथैष वेषान्तरभस्मलीनः क्रमेण वायुप्रभवः सुतेजाः ।\nरुद्धाखिलाशं मुखरं प्रचण्डं भस्मीचकाराखिलकीचकौघम्।। ४० ।।",
            "a": "1",
            "p": "",
            "n": "40"
        },
        {
            "i": "1041",
            "s": "स कृष्णवर्त्मा विजयेन युक्तो मुहुर्महाहेतिधरोऽप्रधृष्यः ।\nभीष्मद्विजाद्यैरतिभीषणाभं विपक्षकक्षं क्षपयन् विरेजे ।। ४१ ।।",
            "a": "1",
            "p": "",
            "n": "41"
        },
        {
            "i": "1042",
            "s": "तरस्विनः प्रोच्चलितानधीरान्निर्दग्धपक्षानतितीक्ष्णकोपान् ।\nस धार्तराष्ट्रान् बहुहेतिलीलो विनाश्य विश्वान्परया श्रियाऽभात्।।४२।।",
            "a": "1",
            "p": "",
            "n": "42"
        },
        {
            "i": "1043",
            "s": "कृष्णाङ्घ्रिपङ्केरुहभृङ्गराजः कृष्णामुखाम्भोरुहहंसराजः ।\nप्रजासरोजावलिरश्मिराजः ससोदरोऽराजत वीरराजः।। ४३ ।।",
            "a": "1",
            "p": "",
            "n": "43"
        },
        {
            "i": "1044",
            "s": "पौत्रे पवित्राह्वयजामिपौत्रे धरां निधायासुरधीषु तापम् ।\nकीर्तिं त्रिलोक्यां हृदये मुकुन्दं भेजे पदं स्वं सहजैः स भीमः ।। ४४ ।।",
            "a": "1",
            "p": "",
            "n": "44"
        },
        {
            "i": "1045",
            "s": "विष्णोः पदान्तं भजताऽनिलेन घोरप्रघातैरिति नाशितास्ते ।\nरसोज्खिताश्चञ्चलवृत्तयोऽलं शोभां न भेजुः सुरवैरिमेघाः।। ४५ ।।",
            "a": "1",
            "p": "",
            "n": "45"
        },
        {
            "i": "1046",
            "s": "एतत्प्रतीपं किल कर्तुकामा नष्टौजसः सङ्कटमेवमाप्य ।\nमुकुन्दवैगुण्यकथां स्वयोग्यां काले कलावाकलयन्त तेऽलम्।।४६।।",
            "a": "1",
            "p": "",
            "n": "46"
        },
        {
            "i": "1047",
            "s": "यो भूरिवैरो मणिमान्मृतः प्राग्वाग्मी बुभूषुः परितोषितेशः ।\nस संकराख्योंऽघ्रितलेषु जज्ञे स्पृधाऽपरेऽप्यासुरिहासुरेन्द्राः।। ४७ ।।",
            "a": "1",
            "p": "",
            "n": "47"
        },
        {
            "i": "1048",
            "s": "सान्नाय्यमव्यक्तहृदाखुभुग्वा श्वा वा पुरोडाशमसारकामः ।\nमणिस्रजं वा प्लवगोऽव्यवस्थो जग्राह वेदादिकमेष पापः।। ४८ ।।",
            "a": "1",
            "p": "",
            "n": "48"
        },
        {
            "i": "1049",
            "s": "जनो नमेन्नापरथेति मत्वा शठश्चतुर्थाश्रममेष भेजे ।\nपद्माकरं वा कलुषीचिकीर्षुः सुदुर्दमो दुष्टगजो विशुद्धम्।। ४९ ।।",
            "a": "1",
            "p": "",
            "n": "49"
        },
        {
            "i": "1050",
            "s": "अवैदिकं माध्यमिकं निरस्तं निरीक्ष्य तत्पक्षसुपक्षपाती ।\nतमेव पक्षं प्रतिपादुकोऽसौ न्यरूरुपन्मार्गमिहानुरूपम्।। ५० ।।",
            "a": "1",
            "p": "",
            "n": "50"
        },
        {
            "i": "1051",
            "s": "असत्पदेऽसन् सदसद्विविक्तं मायाख्यया संवृतिमभ्यधत्त ।\nब्रह्माप्यखण्डं बत शून्यसिद्ध््यै् प्रच्छन्नबौद्धोऽयमतः प्रसिद्धः।।५१।।",
            "a": "1",
            "p": "",
            "n": "51"
        },
        {
            "i": "1052",
            "s": "यद्ब्रह्मसूत्रोत्करभास्करं च प्रकाशयन्तं सकलं स्वगोभिः ।\nअचूचुरद्वेदसमूहवाहं ततो महातस्करमेनमाहुः ।। ५२ ।।",
            "a": "1",
            "p": "",
            "n": "52"
        },
        {
            "i": "1053",
            "s": "स्वसूत्रजातस्य विरुद्धभाषी तद्भाष्यकारोऽहमिति ब्रुवन् यः ।\nतं तत्क्षणाद्यो न दिधक्षति स्म स व्यासरूपो भगवान् क्षमाब्धिः।। ५३ ।।",
            "a": "1",
            "p": "",
            "n": "53"
        },
        {
            "i": "1054",
            "s": "निगमसन्मणिदीपगणोऽभवत्तदुरुवाग्गणपङ्कनिगूढभाः ।\nअविदुषामिति संकरताकरः स किल संकर इत्यभिशुश्रुवे।। ५४ ।।",
            "a": "1",
            "p": "",
            "n": "54"
        },
        {
            "i": "1055",
            "s": "आनन्दाद्यैर्गुरुगुणगणैः पूरितो वासुदेवो\nमन्दं मन्दं मनसि च सतां हन्त नूनं तिरोऽभूत्।।५५।।",
            "a": "1",
            "p": "",
            "n": "55"
        },
        {
            "i": "2001",
            "s": "विज्ञानभानुमति कालबलेन लीने दुर्भाष्यसन्तमससन्ततितो जनेऽन्धे ।\nमार्गात् सतां स्खलति खिन्नहृदो मुकुन्दं देवाश्चतुर्मुखमुखाः शरणं प्रजग्मुः।। १ ।।",
            "a": "2",
            "p": "",
            "n": "1"
        },
        {
            "i": "2002",
            "s": "नाथः कलौ त्रियुगहूतिरनुद्बुभूषुर्ब्रह्माणमप्यनवतारमनादिदिक्षुः ।\nसर्वज्ञमन्यमनवेक्ष्य सकार्यवीर्यं स्मेराननो भुवनजीवनमाबभाषे ।। २।।",
            "a": "2",
            "p": "",
            "n": "2"
        },
        {
            "i": "2003",
            "s": "वेदान्तमार्गपरिमार्गणदीनदूना दैवीः प्रजा विशरणाः करुणापदं नः ।\nआनन्दयेः सुमुख भूषितभूमिभागो रूपान्तरेण मम सद्गुणनिर्णयेन ।।३।।",
            "a": "2",
            "p": "",
            "n": "3"
        },
        {
            "i": "2004",
            "s": "आदेशमौलिमणिमुज्ज्वलवर्णमेनं बद्धाञ्जलिर्मरुदनर्घमधत्त मूर्ध्ना ।\nहारावलीमिव हृदा विबुधेन्द्रयाच्ञां बिभ्रन्निजाननुजिघृक्षुरवातितीर्षत्।।४।।",
            "a": "2",
            "p": "",
            "n": "4"
        },
        {
            "i": "2005",
            "s": "कालः स एव समवर्तत नाम यावच्चिन्ताकुलं विविधसाधुकुलं बभूव ।\nवेदान्तसन्ततकृतान्तरसं न विद्मः श्रेयो लभेमहि कथं नु वयं बतेति ।।५।।",
            "a": "2",
            "p": "",
            "n": "5"
        },
        {
            "i": "2006",
            "s": "तत्प्रीतये रजतपीठपुराधिवासी देवो विवेश पुरुषं शुभसूचनाय ।\nप्राप्ते महाय महिताय महाजनौघे कोलाहलेन सकुतूहलिनि प्रवृत्ते।।६।।",
            "a": "2",
            "p": "",
            "n": "6"
        },
        {
            "i": "2007",
            "s": "आविष्टवानकुशलं पुरुषं प्रकृत्या प्रत्याययन्निजजनान् नितरामनृत्यत् ।\nउत्तुङ्गकेतुशिखरे स कृताङ्गहारो रङ्गान्तरे नट इवाखिलविस्मयात्मा ।। ७।।",
            "a": "2",
            "p": "",
            "n": "7"
        },
        {
            "i": "2008",
            "s": "आभाष्य सोऽत्र जनतां शपथानुविद्धमुच्चैरिदं वचनमुद्धृतदोर्बभाषे ।\nउत्पत्स्यते जगति विश्वजनीनवृत्तिर्विश्वज्ञ एव भगवानचिरादिहेति ।। ८।।",
            "a": "2",
            "p": "",
            "n": "8"
        },
        {
            "i": "2009",
            "s": "सद्वीपवारिनिधिसप्तकभूतधात्र्या मध्येऽपि कर्मभुवि भारतनामखण्डे ।\nकाले कलौ सुविमलान्वयलब्धजन्मा सन्मध्यगेहकुलमौलिमणिर्द्विजोऽभूत् ।।९।।",
            "a": "2",
            "p": "",
            "n": "9"
        },
        {
            "i": "2010",
            "s": "वेदाद्रिसद्रजतपीठपुरेश्वराभ्यां ग्रामो विभूषिततरः शिवरूप्यनामा ।\nहेमाद्रिराजविभुराजदिलावृताभस्तस्याभवद्गुरुगुणः खलु मूलभूमिः ।।१०।।",
            "a": "2",
            "p": "",
            "n": "10"
        },
        {
            "i": "2011",
            "s": "रामाधिवेशितहरिस्वसृमौलिमालाराजद्विमानगिरिशोभितमध्युवास ।\nक्षेत्रं स पाजकपदं त्रिकुलैककेतुः कं यद्दधाति सततं खलु विश्वपाजात्।।११।।",
            "a": "2",
            "p": "",
            "n": "11"
        },
        {
            "i": "2012",
            "s": "रेमेऽच्छयोपनिषदेव महाविवेको भक्त्येव शुद्धकरणः परमश्रिताऽलम् ।\nमिथ्याभिमानरहितः परयेव मुक्त्या स्वानन्दसन्ततिकृता स तया द्विजेन्द्रः ।।१३।।",
            "a": "2",
            "p": "",
            "n": "12"
        },
        {
            "i": "2013",
            "s": "तस्य प्रभोश्चरणयोः कुलदेवताया भक्तिं बबन्ध निजधर्मरतः स धीरः ।\nविज्ञातभारतपुराणमहारहस्यं यं भट्ट इत्यभिवदन्ति जना विनीतम्।।१४।।",
            "a": "2",
            "p": "",
            "n": "13"
        },
        {
            "i": "2014",
            "s": "गोविन्दसुन्दरकथासुधया स नॄणामानन्दयन्न किल केवलमिन्द्रियाणि ।\nकिन्तु प्रभो रजतपीठपुरे पदाब्जं श्रीवल्लभस्य भजतामपि दैवतानाम् ।।१५।।",
            "a": "2",
            "p": "",
            "n": "14"
        },
        {
            "i": "2015",
            "s": "इत्थं हरेर्गुणकथासुधया सुतृप्तो नैर्गुण्यवादिषु जनेष्वपि साग्रहेषु ।\nतत्त्वे स कालचलधीरतिसंशयालुर्धीमान् धिया श्रवणशोधितया प्रदध्यौ ।।१६।।",
            "a": "2",
            "p": "",
            "n": "15"
        },
        {
            "i": "2016",
            "s": "त्राता य एव नरकात् स हि पुत्रनामा मुख्यावनं न सुलभं पुरुषादपूर्णात् ।\nतस्मात्समस्तविदपत्यमवद्यहीनं विद्याकराकृति लभेमहि कैरुपायैः ।। १७ ।।",
            "a": "2",
            "p": "",
            "n": "16"
        },
        {
            "i": "2017",
            "s": "पूर्वेऽपि कर्दमपराशरपाण्डुमुख्या यत्सेवया गुणगणाढ्यमपत्यमापुः ।\nतं पूर्णसद्गुणतनुं करुणामृताब्धिं नारायणं कुलपतिं शरणं व्रजेम ।।१८।।",
            "a": "2",
            "p": "",
            "n": "17"
        },
        {
            "i": "2018",
            "s": "इत्थं विचिन्त्य स विचिन्त्यमनन्यबन्धुः प्रेष्ठप्रदं रजतपीठपुराधिवासम् ।\nभक्त्या भवाब्धिभयभङ्गदया शुभात्मा भेजे भुजङ्गशयनं द्विषडब्दकालम् ।।१९।।",
            "a": "2",
            "p": "",
            "n": "18"
        },
        {
            "i": "2019",
            "s": "पत्न््नया समं भगवतः स भजन् पदाब्जं भोगान् लघूनपि पुनर्लघयाञ्चकार ।\nदान्तं स्वयं च हृदयं दमयाञ्चकार स्वच्छं च देहमधिकं विमलीचकार।। २० ।।",
            "a": "2",
            "p": "",
            "n": "19"
        },
        {
            "i": "2020",
            "s": "तीव्रैः पयोव्रतमुखैर्विविधैर्व्रताग्रयैर्जायापती गुणगणार्णवपुत्रकामौ ।\nसम्पूर्णपूरुषमतोषयतां नितान्तं देवेरिताविव पुराऽदितिकश्यपौ तौ।।२१।।",
            "a": "2",
            "p": "",
            "n": "20"
        },
        {
            "i": "2021",
            "s": "नाथस्य भूरिकरुणासुधयाऽभिषिक्तौ श्रीश्रीधरप्रततिसारशरीरयष्टी ।\nभूरिव्रतप्रभवदिव्यसुकान्तिमन्तौ तौ देहशुद्धिमतिमात्रमथालभेताम्।।२२।।",
            "a": "2",
            "p": "",
            "n": "21"
        },
        {
            "i": "2022",
            "s": "कान्तादृतौ समुचितेऽथ बभार गर्भं सा भूसुरेन्द्रदुहिता जगतां सुखाय ।\nअच्छाम्बरेव रजनी परिपूरिताशा भाविन्यपास्ततमसं विधुमाद्यपक्षात् ।।२३।।",
            "a": "2",
            "p": "",
            "n": "22"
        },
        {
            "i": "2023",
            "s": "तं पूर्वपक्षसितबिम्बमिव प्रवृद्धं यावद्द्विजेन्द्रवनिता सुषुवेऽत्र तावत् ।\nअंशेन वायुरवतीर्य स रूप्यपीठे विष्णुं प्रणम्य भवनं प्रययौ तदीयम् ।।२४।।",
            "a": "2",
            "p": "",
            "n": "23"
        },
        {
            "i": "2024",
            "s": "सम्पूर्णलक्षणचणं नवराजमानद्वारान्तरं परमसुन्दरमन्दिरं तत् ।\nराजेव सत्पुरवरं भुवनाधिराजो निष्कासयन् परमसौ भगवान् विवेश ।।२५।।",
            "a": "2",
            "p": "",
            "n": "24"
        },
        {
            "i": "2025",
            "s": "सन्तुष्यतां सकलसन्निकरैरसद्भिः खिद्येत वायुरयमाविरभूत् पृथिव्याम् ।\nआख्यन्नितीव सुरदुन्दुभिमन्द्रनादः प्राश्रावि कौतुकवशैरिह मानवैश्च ।।२६।।",
            "a": "2",
            "p": "",
            "n": "25"
        },
        {
            "i": "2026",
            "s": "नाथं निषेव्य भवनानतिदूरमाप्तः प्राज्ञो महप्रकृतदुन्दभिनादपूर्वात् ।\nपुत्रोद्भवश्रवणतो महदाप्य सौख्यं ज्ञानं परोक्षपदमप्यमतेष्टहेतुम्।। २७।।",
            "a": "2",
            "p": "",
            "n": "26"
        },
        {
            "i": "2027",
            "s": "आविश्य वेश्म निजनन्दनमिन्दुवक्त्रं भूयोऽभिनन्द्य स मुकुन्ददयां प्रवन्द्य ।\nजातस्य तस्य गुणजातवहस्य जातकर्मादिकर्मनिवहं विदधे सुकर्मा।। २८ ।।",
            "a": "2",
            "p": "",
            "n": "27"
        },
        {
            "i": "2028",
            "s": "ज्ञानार्थमेव यदभूदसुदेव एष यद्वासुदेवपदभक्तिरतः सदाऽसौ ।\nतद्वासुदेवपदमन्ववदन् सुरेन्द्रास्तातेन यन्निगदितं सुतनामकर्त्रा।।२९।।",
            "a": "2",
            "p": "",
            "n": "28"
        },
        {
            "i": "2029",
            "s": "पातुं पयांसि शिशवे किल गोप्रदोऽस्मै पूर्वालयः स्वसुतसूनुतया प्रजातः ।\nनिर्वाणहेतुमलभिष्ट परात्मविद्यां दानं ध्रुवं फलति पात्रगुणानुकूल्यात् ।। ३० ।।",
            "a": "2",
            "p": "",
            "n": "29"
        },
        {
            "i": "2030",
            "s": "अत्रस्तमेव सततं परिफुल्लचक्षुः कान्त्या विडम्बितनवेन्दु जगत्यनर्घ्यम् ।\nतत्पुत्ररत्नमुपगृह्य कदाचिदाप्तः स्वस्वामिने बुध उपायनमार्पयत्सः ।। ३१ ।।",
            "a": "2",
            "p": "",
            "n": "30"
        },
        {
            "i": "2031",
            "s": "नत्वा हरिं रजतपीठपुराधिवासं बालस्य सम्पदमनापदमर्थयित्वा ।\nसाकं सुतेन परिवारजनान्वितोऽसौ प्रायान्निशीथसमये निजमेव धाम।।३२।।",
            "a": "2",
            "p": "",
            "n": "31"
        },
        {
            "i": "2032",
            "s": "दोषेयुषां सममनेन वनेऽतिभीमे तत्क्रीडितग्रह इहैकतमं तुतोद ।\nउद्वान्तरक्तमवलोक्य तमभ्यधायि केनाप्यहो न शिशुतुत्कथमेष इत्थम्।।३३।।",
            "a": "2",
            "p": "",
            "n": "32"
        },
        {
            "i": "2033",
            "s": "आविश्य पूरुषमुवाच महाग्रहोऽसौ अस्मद्विहारसमयोपगतान् समस्तान् ।\nयच्छक्तिगुप्तिरहितानलमस्मि हन्तुं लोकेश्वरः स बत बालतमः किलेति।।३४।।",
            "a": "2",
            "p": "",
            "n": "33"
        },
        {
            "i": "2034",
            "s": "स्तन्येन बालमनुतोष्य मुहुः स्वधाम्नो माता कदाचन ययौ विरहासहाऽपि ।\nविश्वस्य विश्वपरिपालकपालनाय कन्यां निजामनुगुणां किल भीरुरेषा ।।३५।।",
            "a": "2",
            "p": "",
            "n": "34"
        },
        {
            "i": "2035",
            "s": "सा बालकं प्ररुदितं परिसान्त्वयन्ती मुग्धाक्षरेण वचसाऽनुनिनाय मुग्धा ।\nमा तात तात सुमुखेति पुनः प्ररोदीर्माता तनोति रुचितं त्वरितं तवेति।।३६।।",
            "a": "2",
            "p": "",
            "n": "35"
        },
        {
            "i": "2036",
            "s": "रोदे क्रियासमभिहारत एव वृत्ते पोतस्य मातरि चिरादपि नागतायाम् ।\nजग्राह बालमथ चैक्षत मातृमार्गं साऽपि क्रियासमभिहारत एव बाला।।३७।।",
            "a": "2",
            "p": "",
            "n": "36"
        },
        {
            "i": "2037",
            "s": "कर्तव्यमौढ्यमभिपद्य निरूप्य सा तं प्राभोजयत् खलु कुलत्थकुलं प्रपक्वम् ।\nशीतं पयोऽपि सततं परिपाययन्ती यस्योष्णरोगमतिवेलमशङ्कताम्बा ।। ३८।।",
            "a": "2",
            "p": "",
            "n": "37"
        },
        {
            "i": "2038",
            "s": "नूनं पिपासुरतिरोदिति हन्त बालो धिङ् मां दयाविरहितां परकृत्यसक्ताम् ।\nइत्याकुला गृहमुपेत्य तदा प्रसन्नं पूर्णोदरं सुतमवैक्षत विप्रपत्नी ।। ३९ ।।",
            "a": "2",
            "p": "",
            "n": "38"
        },
        {
            "i": "2039",
            "s": "पृष्ट्वाऽवगम्य सकलं च ततः प्रवृत्तं यूनां च दुःसहमिदं शिशुनोपभुक्तम् ।\nइत्थं विचिन्त्य तनयां बहु भर्त्सयन्त्या भीतं तयोत कुपितं मनसाऽनुतप्तम् ।। ४० ।।",
            "a": "2",
            "p": "",
            "n": "39"
        },
        {
            "i": "2040",
            "s": "आरोग्यशालिनि तदाऽपि पुरेव पुत्रे विस्मेरतामुपजगाम जनन्यमुष्य ।\nयस्य त्रिलोकजननी जननी विषेऽपि पीते न विस्मयमवाप समस्तशक्तेः।।४१।।",
            "a": "2",
            "p": "",
            "n": "40"
        },
        {
            "i": "2041",
            "s": "स्तन्यं मुहुः किल ददौ जननी गृहीत्वा क्षेमाय तं किल दधज्जनको जजाप ।\nअन्यो जनोऽपि किल लालयति स्म किन्तु सर्वोऽपि तन्मुखसुहासरसायनोत्कः ।।४२।।",
            "a": "2",
            "p": "",
            "n": "41"
        },
        {
            "i": "2042",
            "s": "देवादिसद्भिरनुपालितयाऽऽदरेण देव्यात्मनेव विलसत्पदया नितान्तम् ।\nअव्यक्तया प्रथमतो वदनेऽस्य वाण्या शालीनयेव भुवनार्चितया विजह्रे ।।४३।।",
            "a": "2",
            "p": "",
            "n": "42"
        },
        {
            "i": "2043",
            "s": "प्राग्रिङ्खणं स्वयमथ स्थितिमेष चक्रे पश्चाद्गतिं परिचयेन किल क्रमेण ।\nविश्वस्य चेष्टितमहो यदनुग्रहेण सर्वं तदस्य पवनस्य विडम्बनं हि।। ४४ ।।",
            "a": "2",
            "p": "",
            "n": "43"
        },
        {
            "i": "2044",
            "s": "पुच्छान्तमच्छमवलम्ब्य कदाचिदेष प्रातर्व्रजाद्व्रजत एव निजर्षभस्य ।\nप्रायात् प्रियस्य सहसा स्वजनैरदृष्टो नानावनेषु चरतश्चरतस्तृणानि ।। ४५।।",
            "a": "2",
            "p": "",
            "n": "44"
        },
        {
            "i": "2045",
            "s": "उत्तुङ्गृङ्गलसितस्य महिष्ठमूर्तेः पादावृतावनितलस्य सुरन्ध्रकस्य ।\nआश्रित्य तस्य शुशुभेऽवयवैकदेशं बालो दिवाकर इवोदयपर्वतस्य ।।४६।।",
            "a": "2",
            "p": "",
            "n": "45"
        },
        {
            "i": "2046",
            "s": "लीलां करोति नु गृहान्तरगो नु बालः कूपान्तरे नु पतितः प्रकृतिस्वतन्त्रः ।\nइत्थं विचिन्त्य स मुहुः स्वजनो विमृग्य हन्तानवेक्ष्य तनयं हृदि तापमाप ।।४७।।",
            "a": "2",
            "p": "",
            "n": "46"
        },
        {
            "i": "2047",
            "s": "बालस्य बालपरिलम्बनगोचरं तव्द्यश्वस्यतापि वचनं वनगोचरोक्तम् ।\nयत्सायमैक्षत जनः शिशुमाव्रजन्तं एकाब्दकं वृषभबालकृतावलम्बम्।। ४८ ।।",
            "a": "2",
            "p": "",
            "n": "47"
        },
        {
            "i": "2048",
            "s": "चिन्तामणीन्द्रमिव चिन्तितदं दरिद्रो विज्ञानमार्गमिव विष्णुपरं मुमुक्षुः ।\nनष्टं च नन्दनमिति स्वजनोऽस्य लब्ध्वा नाथस्य तस्य तमनुग्रहमेव मेने।।४९।।",
            "a": "2",
            "p": "",
            "n": "48"
        },
        {
            "i": "2049",
            "s": "लीलावसानसमये सहसा कदाचिदार्योऽमुनाऽभ्यवहृतिं प्रति चोद्यमानः ।\nरोद्धैष नोऽस्ति धनिको वृषविक्रयीति प्रोवाच नन्दनमुखेन्दुमवेक्ष्य मन्दम् ।।५०।।",
            "a": "2",
            "p": "",
            "n": "49"
        },
        {
            "i": "2050",
            "s": "लीलाकरेण स करेण सुकोमलेन बीजान्तराणि किल कानिचिदाशु तस्मै ।\nस्मित्वाऽर्भकोऽभिमतनिष्कपदे यदाऽदादादत्त तानि धनिको बहुमानपूर्वम् ।।५१।।",
            "a": "2",
            "p": "",
            "n": "50"
        },
        {
            "i": "2051",
            "s": "लब्धं सुतादिति वदन् द्विजपुङ्गवेन कालान्तरे निजधने प्रतिदित्सितेऽपि ।\nसाक्षादमानवनवाकृतितः स लेभे बीजच्छलेन पुरुषार्थमहो विशिष्टम्।। ५२ ।।",
            "a": "2",
            "p": "",
            "n": "51"
        },
        {
            "i": "2052",
            "s": "वासुदेवमिह वासुदेवतासत्कलामभिननन्द तं जनः ।\nवासुदेवमिति वासुदेवसन्नामकं विविधलीलमर्भकम्।। ५३ ।।",
            "a": "2",
            "p": "",
            "n": "52"
        },
        {
            "i": "2053",
            "s": "इति विहरति मह्यां विष्णुदासेऽपि गूढे समजनि सुजनानां चित्तमानन्दपूर्णम् ।\nउदयति घनमालालीनभानौ च भानौ ननु जननयनाब्जैर्लभ्यतेऽलं विकासः।। ५४ ।।",
            "a": "2",
            "p": "",
            "n": "53"
        },
        {
            "i": "3001",
            "s": "अथ कदाचन सुन्दरनन्दनस्मितमुखेन्दुदृशां दयितौ नृणाम् ।\nमहमितो निजबन्धुमुदे मुदा प्रययतुः स्वजनैः सह दम्पती ।। १ ।।",
            "a": "3",
            "p": "",
            "n": "1"
        },
        {
            "i": "3002",
            "s": "स्वजनतापगमागमसङ्गमप्रतिसभाजितपूर्वकसम्भ्रमे ।\nअविदुषी जननीति स बालकः शरणतो रणतो निरगान्नृभिः।। २ ।।",
            "a": "3",
            "p": "",
            "n": "2"
        },
        {
            "i": "3003",
            "s": "क्व नु यियाससि तात न सांप्रतं स्वजनसन्त्यजनं तव साम्प्रतम् ।\nइति विभुः पथिकैरुदितो व्रजन् स्मितमनाकुलमुत्तरमातनोत्।। ३ ।।",
            "a": "3",
            "p": "",
            "n": "3"
        },
        {
            "i": "3004",
            "s": "त्वरितमेत्य स काननदेवतासदनमत्र ननाम रमापतिम् ।\nअपि ततः प्रगतो लघु नारिकेल्युपपदान्तरसद्मगतं च तम्।। ४ ।।",
            "a": "3",
            "p": "",
            "n": "4"
        },
        {
            "i": "3005",
            "s": "नलिननाभनिभालनसंमदागमविकस्वरभास्वरलोचनः ।\nजनमनोनयनाम्बुजभास्करो रजतपीठपुरं प्रययावसौ।। ५ ।।",
            "a": "3",
            "p": "",
            "n": "5"
        },
        {
            "i": "3006",
            "s": "सुहयमेधगणातिशयालवो हरिनमस्कृतयः सुकृता इमाः ।\nइति सुरैरपि भूसुरमण्डलैः समनमत् स सविस्मयमीक्षितः।। ६ ।।",
            "a": "3",
            "p": "",
            "n": "6"
        },
        {
            "i": "3007",
            "s": "न हि हरिं सततं न नमत्यसौ न च न पश्यति नापि न वन्दते ।\nअपि तथेति विधाय विशेषतः स ननु साधुजनान् समशिक्षयत्।। ७।।",
            "a": "3",
            "p": "",
            "n": "7"
        },
        {
            "i": "3008",
            "s": "अनवलोक्य सुतं सुतवत्सलो मृगयति स्म महीसुरपुङ्गवः ।\nमुहुरपृच्छदमुष्य गतिं नरान् पथि पथि प्रगतोऽनुपदं द्रुतम्।। ८ ।।",
            "a": "3",
            "p": "",
            "n": "8"
        },
        {
            "i": "3009",
            "s": "जनसदागतिसूचितवर्त्मना प्रतिपदं व्रजता परया तृषा ।\nद्विजमहामधुपेन मनोहरं स्मितमलाभि सुताननवारिजम्।। ९ ।।",
            "a": "3",
            "p": "",
            "n": "9"
        },
        {
            "i": "3010",
            "s": "विरहदूनतयोद्गमनोन्मुखं न्यरुणदश्रु पुरा स ययोर्दृशोः ।\nअथ तयोः प्रमदोत्थितमप्यदः प्रतिनिरुध्य गिरं गुरुरब्रवीत्।। १० ।।",
            "a": "3",
            "p": "",
            "n": "10"
        },
        {
            "i": "3011",
            "s": "अयि सुतेदमुदाहर तत्त्वतो ननु समागतवानसि साम्प्रतम् ।\nस्वजनतारहितस्य तु कोऽत्र ते सहचरोऽर्भक दीर्घतमे पथि।। ११।।",
            "a": "3",
            "p": "",
            "n": "11"
        },
        {
            "i": "3012",
            "s": "जनकवाचमिमामवधारयन् कलमुदाहरदम्बुरुहेक्षणः ।\nस्वपदमाव्रजतो व्रजतोऽप्यतो ननु सखा मम काननगो विभुः।। १२ ।।",
            "a": "3",
            "p": "",
            "n": "12"
        },
        {
            "i": "3013",
            "s": "तदितरायतनात्तु यदाऽगमं कृतनतिः खलु तत्र हरिः सखा ।\nअहमिहापि महेन्द्रदिगालयं प्रणतवानुत यावदधीश्वरम्।। १३ ।।",
            "a": "3",
            "p": "",
            "n": "13"
        },
        {
            "i": "3014",
            "s": "अपि ततोऽहमुपेत्य सहामुना भगवतेऽत्र सते प्रणतिं व्यधाम् ।\nइति निगद्य विभाति शिशुः स्म विस्मितसभाजनचीर्णसभाजनः ।। १४।।",
            "a": "3",
            "p": "",
            "n": "14"
        },
        {
            "i": "3015",
            "s": "विरहितस्वजनं चरणप्रियं विविधभूतभयङ्करवर्त्मनि ।\nअयि कृपालय पालय बालकं लघुशुभस्य ममेत्यनमद् द्विजः।।१५।।",
            "a": "3",
            "p": "",
            "n": "15"
        },
        {
            "i": "3016",
            "s": "तमुपगृह्य सुतं सुतपोनिधिर्गृहमसौ गृहिणीसहितो ययौ ।\nउदयतीति हि बालदिवाकरे स्मितमभूत्सुजनाननवारिजम्।।१६।।",
            "a": "3",
            "p": "",
            "n": "16"
        },
        {
            "i": "3017",
            "s": "वरविमानगिरावपि चण्डिका शिशुमहो जननी तमलालयत् ।\nअपरथा परितुष्टमनाः कथं चिरमिहैष वसेद्विसहायकः।। १७ ।।",
            "a": "3",
            "p": "",
            "n": "17"
        },
        {
            "i": "3018",
            "s": "सकलशब्दमयी च सरस्वती सततमानमति स्वयमेव यम् ।\nद्विजवरोऽथ कदाचन मातृकाः किल सुतं परिचाययति स्म तम्।।१८।।",
            "a": "3",
            "p": "",
            "n": "18"
        },
        {
            "i": "3019",
            "s": "लिपिकुलं ननु तात गते दिने लिखितमेव पुनर्लिखितं कुतः ।\nइति निजप्रतिभागुणभावितं हरिपदस्य वचस्तमनन्दयत्।। १९ ।।",
            "a": "3",
            "p": "",
            "n": "19"
        },
        {
            "i": "3020",
            "s": "शिशुरसौ प्रतिभाम्बुधिरित्यलं जनमनोवचनग्रहपीडना ।\nन भवतादिति तं विजनस्थले स्वतनयं समशिक्षयदेषकः।। २० ।।",
            "a": "3",
            "p": "",
            "n": "20"
        },
        {
            "i": "3021",
            "s": "महवता स्वजनेन समीरितस्वजननीसहितेन कदाचन ।\nरुचिरवाचनयाऽर्चितवाक्श्रिया प्रतियये प्रभुणा घृतवल्यपि।। २१ ।।",
            "a": "3",
            "p": "",
            "n": "21"
        },
        {
            "i": "3022",
            "s": "परिषदा नितरां परिवारितः शिवपदः किल धौतपटोद्भवः ।\nइह कथां कथयन् ददृशे ततः पृथुधिया पृथुकाकृतिनाऽमुना।। २२।।",
            "a": "3",
            "p": "",
            "n": "22"
        },
        {
            "i": "3023",
            "s": "इदमुवाच विचारविचक्षणः शुचि वचः शनकैः स जनान्तरे ।\nअपरथा कथितं कथक त्वया ननु मतान्महतामिति सस्मितम्।। २३।।",
            "a": "3",
            "p": "",
            "n": "23"
        },
        {
            "i": "3024",
            "s": "अगणयन्न शिवं जनता तदा सवचने वसुदेवसुताह्वये ।\nमुखरमिच्छति को मृगधूर्तकं प्रकृतहुंकृतसिंहशिशौ सति।। २४ ।।",
            "a": "3",
            "p": "",
            "n": "24"
        },
        {
            "i": "3025",
            "s": "अथ कथां कथयेति तदा जने गदितवत्युचितार्थमुदाहरत् ।\nस समलाल्यत विस्मयिभिर्नरैरपि सुरैर्विजयाङ्कुरपूजकैः।। २५ ।।",
            "a": "3",
            "p": "",
            "n": "25"
        },
        {
            "i": "3026",
            "s": "स जननीसहितो जनकं गृहे प्रगतवांस्तमुदन्तमवेदयत् ।\nनिगद तात शिवः कथकः स किं वितथगीरथवाऽहमितीरयन् ।। २६ ।।",
            "a": "3",
            "p": "",
            "n": "26"
        },
        {
            "i": "3027",
            "s": "ननु सुतावितथं कथितं त्वयेत्यमुमुदीर्य सविस्मयमस्मरत् ।\nप्रकृतितः कृतिता खलु मे शिशोर्मदधिनाथदयोदयजेत्यसौ।। २७ ।।",
            "a": "3",
            "p": "",
            "n": "27"
        },
        {
            "i": "3028",
            "s": "कथयतां प्रथमे कथयत्यलं स्वजनके जनसङ्घवृते कथाम् ।\nसकललोकमनोनयनोत्सवश्चतुरधीः स कदाचिदवाचयत्।। २८ ।।",
            "a": "3",
            "p": "",
            "n": "28"
        },
        {
            "i": "3029",
            "s": "विविधशाखिपदार्थनिवेदने लिकुचनामि्न तदाऽनुदितार्थके ।\nकिमिति तात तदर्थमवर्णयन् कथयसीति शनैरयमब्रवीत्।। २९ ।।",
            "a": "3",
            "p": "",
            "n": "29"
        },
        {
            "i": "3030",
            "s": "अवदतीति पितर्यपि चोदिते प्रतिबुभुत्सुषु तत्र जनेष्वपि ।\nअयमुदीर्य तदर्थमवाप्तवान् परिषदो ह्यसमानसुमाननाम्।। ३० ।।",
            "a": "3",
            "p": "",
            "n": "30"
        },
        {
            "i": "3031",
            "s": "बहुविधैश्चरितैरिति चारुभिः सकललोककुतूहलकारिणम् ।\nद्विजवरेण वयस्युचिते स्थितं तमुपनेतुमनेन दधे मनः।। ३१ ।।",
            "a": "3",
            "p": "",
            "n": "31"
        },
        {
            "i": "3032",
            "s": "समुचितग्रहयोगगुणान्वितं समवधार्य मुहूर्तमदूषणम् ।\nप्रणयबन्धुरबान्धववानसौ द्विजकुलाकुलमुत्सवमातनोत्।। ३२ ।।",
            "a": "3",
            "p": "",
            "n": "32"
        },
        {
            "i": "3033",
            "s": "विविधवेदतया विजिहीर्षवो वदनरङ्गपदेऽस्य चिराय याः ।\nसुरवरप्रमदा अपि सप्रिया अभिननन्दुरहो वियतो महम्।। ३३ ।।",
            "a": "3",
            "p": "",
            "n": "33"
        },
        {
            "i": "3034",
            "s": "विहितसाधनसाधितसत्क्रियोज्ज्वलनमुज्ज्वलधीर्ज्वलयन्नयम् ।\nउपनिनाय सुतं समलङ्कृतं कुशलिनं कुशलीकृतशीर्षकम्।। ३४ ।।",
            "a": "3",
            "p": "",
            "n": "34"
        },
        {
            "i": "3035",
            "s": "परिचराग्निगुरू चरितव्रतः सुचरणः पठ साधु सदागमान् ।\nइति गुरोस्त्रिजगद्गुरुशिक्षणे स्फुटमहासि सुरैः कृतसाक्षिभिः ।। ३५।।",
            "a": "3",
            "p": "",
            "n": "35"
        },
        {
            "i": "3036",
            "s": "जितकुमारगुणं सुकुमारकं निजकुमारमवेक्ष्य निरन्तरम् ।\nसमुचिताचरणे चतुरं स्वतः क्षितिसुरो मुदमायत शिक्षयन्।। ३६ ।।",
            "a": "3",
            "p": "",
            "n": "36"
        },
        {
            "i": "3037",
            "s": "सपटखण्डमकिञ्चनवत् क्वचित् स्वविभवानुचितं चरणादिकम् ।\nभुवनभर्तुरहो स्वनिगूहनं सुरसभासु कुतूहलमातनोत् ।। ३७ ।।",
            "a": "3",
            "p": "",
            "n": "37"
        },
        {
            "i": "3038",
            "s": "अविरलैर्गरलोष्मभिराकुलीकृतसमस्तजनो विचचार यः ।\nक्वचिदमुं निजिघांसुरशान्तिमानुपससर्प स सर्पमयोऽसुरः।। ३८ ।।",
            "a": "3",
            "p": "",
            "n": "38"
        },
        {
            "i": "3039",
            "s": "त्वरितमुद्यतविस्तृतमस्तकः प्रतिददंश यदैनमविक्षतम् ।\nप्रभुपदारुणचारुतराङ्गुलीविहृतिपिष्टतनुः प्रतताम सः।। ३९ ।।",
            "a": "3",
            "p": "",
            "n": "39"
        },
        {
            "i": "3040",
            "s": "गरुडतुण्डमिव प्रतिपन्नवान् द्विजकुमारपदं स ममार च ।\nसमुचितं चरितं महतामिदं सुमनसो मनसेष्टमपूजयन्।। ४० ।।",
            "a": "3",
            "p": "",
            "n": "40"
        },
        {
            "i": "3041",
            "s": "गिरिशगुर्वमरेन्द्रमुखैश्च यच्चरणरेणुरधारि सुराधिपैः ।\nक्षितिसुरांघ््य्रभिवन्दनपूर्वकं स विदधेऽध्ययनं छलमानुषः।। ४१ ।।",
            "a": "3",
            "p": "",
            "n": "41"
        },
        {
            "i": "3042",
            "s": "करतले खलु कन्दुकवत् सदा सकलया कलया सह विद्यया ।\nअरिधरेण समं स्फुरितं गुरोर्मनसि तस्य विडम्बयतो जनान् ।। ४२।।",
            "a": "3",
            "p": "",
            "n": "42"
        },
        {
            "i": "3043",
            "s": "अनधिकैरधिकैश्च वयस्यथो बहुभिरध्ययनोपरमान्तरे ।\nअनिकटे वटुभिः पटुभिर्गुरोः स विजहार सुखी सखिभिः समम्।। ४३।।",
            "a": "3",
            "p": "",
            "n": "43"
        },
        {
            "i": "3044",
            "s": "पदमुदीर्य जवेन यियासितं द्रुतसखेष्वभवत् स पुरःसरः ।\nअयमयत्नतयेति न विस्मयो ननु मनोजवजित् पवनो ह्मसौ ।।४४।।",
            "a": "3",
            "p": "",
            "n": "44"
        },
        {
            "i": "3045",
            "s": "प्लवनतेजसि हन्त न केवलं विजितवान् स तदा सकलान् जनान् ।\nप्रभुनिदेशकरो हनुमत्तनौ ननु जिगाय स वालिसुतादिकान्।।४५।।",
            "a": "3",
            "p": "",
            "n": "45"
        },
        {
            "i": "3046",
            "s": "जलविहारपराजयिभिः स्पृधा सखिभिरीरितवारिपरिश्रितम् ।\nवदनमाकुललोचनमादधे स्मितममुष्य हि कञ्चन विभ्रमम्।। ४६ ।।",
            "a": "3",
            "p": "",
            "n": "46"
        },
        {
            "i": "3047",
            "s": "स शनकैर्बलिनोऽयुगपद्गतान् प्रविहृतेषु सखीन्निरपातयत् ।\nअशनकैर्युगपत्प्रकृताहवान् सहसितो द्विजसूनुरयत्नवान्।। ४७ ।।",
            "a": "3",
            "p": "",
            "n": "47"
        },
        {
            "i": "3048",
            "s": "ग्रहणनिग्रहणे ग्रहणे दृढे गुरुभरोद्धरणादिविधौ पटौ ।\nइह विभावुपचारधिया नृणामृतमयं ननु भीम इतीरितम्।। ४८ ।।",
            "a": "3",
            "p": "",
            "n": "48"
        },
        {
            "i": "3049",
            "s": "विहरतीति पठत्यपि न स्फुटं स्वगृहगामिनि चाद्रुतमायति ।\nपरितुतोष न तत्र जगद्गुरौ स किल पूगवनान्वयजो द्विजः।। ४९ ।।",
            "a": "3",
            "p": "",
            "n": "49"
        },
        {
            "i": "3050",
            "s": "अथ कदाचन सोऽध्ययनान्तरे तमवदत् कुपितोऽन्यमनस्विनम् ।\nपठसि नो शठ ते सखिभिः समं किमिति नित्यमुदासितधीरिति ।। ५० ।।",
            "a": "3",
            "p": "",
            "n": "50"
        },
        {
            "i": "3051",
            "s": "गुणनिका चरणादिकगोचरा न मम हृद्दयितेत्युदितेऽमुना ।\nवद विशारदवाद यथेप्सितं त्वमुपरीत्यवदद्धरणीसुरः।। ५१ ।।",
            "a": "3",
            "p": "",
            "n": "51"
        },
        {
            "i": "3052",
            "s": "सकललक्षणशिक्षणमूलभूः श्रुतिसमामननं स्खलनोज्खितम् ।\nन खलु केवलमस्य गुरोर्व्यधात् सुमनसामपि तत्र कुतूहलम्।।५२।।",
            "a": "3",
            "p": "",
            "n": "52"
        },
        {
            "i": "3053",
            "s": "प्रियवयस्यशिरोगुरुवेदनामशमयत् सहजामपि दुःसहाम् ।\nस विपिने विजने मुखवायुना श्रवणगोचरितेन कदाचन।। ५३ ।।",
            "a": "3",
            "p": "",
            "n": "53"
        },
        {
            "i": "3054",
            "s": "अधिगतोपनिषच्च सकृच्छता प्रकटभागवतीति न विस्मयः ।\nअधिगता ननु जात्वपि न श्रुताः प्रतिभया श्रुतयः शतशोऽमुना।। ५४।।",
            "a": "3",
            "p": "",
            "n": "54"
        },
        {
            "i": "3055",
            "s": "साक्षादथोपनिषदो विभुरैतरेय्याः पाठच्छलेन विजनेऽर्थरसान् ब्रुवाणः ।\nअध्यापकाय विततार विमोक्षबीजं गोविन्दभक्तिमुचितां गुरुदक्षिणां सः।।५५।।",
            "a": "3",
            "p": "",
            "n": "55"
        },
        {
            "i": "3056",
            "s": "अयि स्वामिन् दुष्टान् दमय दमय व्यक्तमचिराद्\nगुणान्गूढान् विष्णोः कथय कथय स्वान् प्रमदयन् ।\nतदाऽऽनन्दं तन्वन्निति सुमनसां सोऽनुसरता-मनुज्ञामादत्त त्रिभुवनगुरुर्ब्राह्मणगुरोः ।। ५६ ।।",
            "a": "3",
            "p": "",
            "n": "56"
        },
        {
            "i": "4001",
            "s": "अथैष सल्लोकदयासुधार्द्रया सदागमस्तेन निरासकामया ।\nरमावरावासभुवा विशारदो विशालयाऽचिन्तयदात्मनो धिया।।१।।",
            "a": "4",
            "p": "",
            "n": "1"
        },
        {
            "i": "4002",
            "s": "अनन्यसङ्गाद्गुणसङ्गिता हरेर्जनस्य मानं तु विशिष्टचेष्टितम् ।\nअसङ्गमस्मात्प्रकटीकरोम्यहं निजं भजन् पारमहंस्यमाश्रमम्।। २ ।।",
            "a": "4",
            "p": "",
            "n": "2"
        },
        {
            "i": "4003",
            "s": "मम प्रभोर्नापरथा हि शोभते द्विषत्सु विष्णुं यददण्डधारणम् ।\nहरिस्वसा नन्वचिरादसद्भिदे भवेदतो नास्मि च दण्डधारकः।। ३ ।।",
            "a": "4",
            "p": "",
            "n": "3"
        },
        {
            "i": "4004",
            "s": "विचिन्तयन्नित्थमनन्तचिन्तकः समस्तसन्यासनिबद्धनिश्चयः ।\nअसावनुज्ञार्थमथानमद्धरिं समस्तसंव्यापिनमात्मदायगम्।। ४ ।।",
            "a": "4",
            "p": "",
            "n": "4"
        },
        {
            "i": "4005",
            "s": "निजे जने किं नमसीति पृच्छति ब्रुवन् स्ववस्तुप्रणतिं व्यधामिति ।\nगुरोः किलान्वेषणवान् जगद्गुरुस्तदा जगामाखिललोकशिक्षकः।।५।।",
            "a": "4",
            "p": "",
            "n": "5"
        },
        {
            "i": "4006",
            "s": "यतिर्यतात्मा भुवि कश्चनाभवद्विभूषणो भूरिविरक्तिभूषणः ।\nन नाममात्राच्छुचिमर्थतोऽपि यं जनोऽच्युतप्रेक्षमुदाहरत्स्फुटम् ।।६।।",
            "a": "4",
            "p": "",
            "n": "6"
        },
        {
            "i": "4007",
            "s": "पुरैष कृष्णाकरसिद्धशुद्धिमद्वरान्नभुक्त्या किल पाण्डवालये ।\nविशोधितात्मा मधुकृत्प्रवृत्तिमांश्चचार कांश्चित् परिवत्सरान् मुदा।। ७ ।।",
            "a": "4",
            "p": "",
            "n": "7"
        },
        {
            "i": "4008",
            "s": "अभूत्कुशास्त्राभ्यसनं न पातकं क्रमागताद्विप्रतिसारतो यतेः ।\nयथा कुशस्त्राध्यसनं मुरद्विषः पदाम्बुजे व्याधवरस्य गर्हितम्।। ८।।",
            "a": "4",
            "p": "",
            "n": "8"
        },
        {
            "i": "4009",
            "s": "विनीतमाम्नायशिरोविशारदं सदैव तत्त्वं प्रबुभुत्सुमादरात् ।\nगुरुर्विदित्वोपगतां निजां मृतिं कदाचिदूचे तमुपह्वरे गिरम्।। ९ ।।",
            "a": "4",
            "p": "",
            "n": "9"
        },
        {
            "i": "4010",
            "s": "अहं स्वयं ब्रह्म न किञ्चिदस्ति मत्परं विजृम्भेत यदा स्फुटं चितिः ।\nइतीह मायासमयोपपादितं निरन्वयं सुव्रत मा स्म विश्वसीः।।१०।।",
            "a": "4",
            "p": "",
            "n": "10"
        },
        {
            "i": "4011",
            "s": "यदेतदात्मैक्यमुपास्तिचोदितं न मे गुरोरप्यपरोक्षतां गतम् ।\nपुरातनानामपि सौम्य कुत्रचित् ततो मुकुन्दं भज संविदे मुदा ।। ११ ।।",
            "a": "4",
            "p": "",
            "n": "11"
        },
        {
            "i": "4012",
            "s": "इतीदमादिश्य वचो वचस्विनि स्वके गुरौ लोकमथान्यमीयुषि ।\nअसेवतालोच्य मुहुर्गुरोर्गिरं स रूप्यपीठालयमिन्दिरावरम्।। १२ ।।",
            "a": "4",
            "p": "",
            "n": "12"
        },
        {
            "i": "4013",
            "s": "सुभक्तिना तेन स भक्तवत्सलो निषेवितस्तत्र परं बुभुत्सुना ।\nभविष्यतः शिष्यवराद्धि विद्धि मामिति प्रविष्टः पुरुषं तमभ्यधात् ।। १३।।",
            "a": "4",
            "p": "",
            "n": "13"
        },
        {
            "i": "4014",
            "s": "प्रतीक्षमाणं तमनुग्रहं मुदा निषेवमाणं पुनरम्बुजेक्षणम् ।\nसतां गुरुः कारणमानुषाकृतिर्यतिं प्रशान्तं तमुपाससाद सः।। १४।।",
            "a": "4",
            "p": "",
            "n": "14"
        },
        {
            "i": "4015",
            "s": "सुतं यतीन्द्रानुचरं विरागिणं निशम्य संन्यासनिबद्धमानसम् ।\nसुवत्सलौ रूप्यतलालयस्थितं वियोगतान्तौ पितरौ समीयतुः ।। १५ ।।",
            "a": "4",
            "p": "",
            "n": "15"
        },
        {
            "i": "4016",
            "s": "वराश्रमस्ते जरतोरनाथयोर्न जीवतोः स्यादयि नन्दनावयोः ।\nसयाचनं वाक्यमुदीर्य ताविदं परीत्य पुत्राय नतिं वितेनतुः।। १६ ।।",
            "a": "4",
            "p": "",
            "n": "16"
        },
        {
            "i": "4017",
            "s": "नतिर्न शुश्रूषुजनाय शस्यते नतं भवद्भ्यां स्फुटमत्र साम्प्रतम् ।\nअहो विधात्रा स्वयमेव दापिता तदभ्यनुज्ञेति जगाद स प्रभुः ।। १७ ।।",
            "a": "4",
            "p": "",
            "n": "17"
        },
        {
            "i": "4018",
            "s": "अनुत्तरज्ञः स तमर्थयन् पुनर्यतीन्द्रमानम्य गतः प्रियायुतः ।\nगृहे वसन् कल्पसमान् क्षणान्नयन् सुताननेन्दोरनिशं ततोऽस्मरत् ।।१८।",
            "a": "4",
            "p": "",
            "n": "18"
        },
        {
            "i": "4019",
            "s": "स चिन्तयन् पुत्रमनोरथं शुचा पुनश्च तीर्त्वोपगतो महानदीम् ।\nयतीश्वरानुव्रतमात्मनन्दनं तमैक्षत ग्रामवरे मठान्तरे।। १९ ।।",
            "a": "4",
            "p": "",
            "n": "19"
        },
        {
            "i": "4020",
            "s": "स जातकोपाकुलितो धरासुरो महात्मनां लङ्घनभीरुरप्यलम् ।\nसुतस्य कौपीनधृतौ हि साहसप्रतिश्रवो मे दृढ इत्यभाषत।। २० ।।",
            "a": "4",
            "p": "",
            "n": "20"
        },
        {
            "i": "4021",
            "s": "क्षणेन कौपीनधरो निजं पटं विदार्य हे तात कुरुष्व साहसम् ।\nइतीममुक्त्वा प्रभुरब्रवीत् पुनः शुभान्तरायं न भवांश्चरेदिति।।२१।।",
            "a": "4",
            "p": "",
            "n": "21"
        },
        {
            "i": "4022",
            "s": "न पुत्र पित्रोरवनं विना शुभं वदन्ति सन्तो ननु तौ सुतौ मृतौ ।\nनिवर्तमाने न हि पालकोऽस्ति नौ त्वयीति वक्तारममुं सुतोऽब्रवीत्।।२२।।",
            "a": "4",
            "p": "",
            "n": "22"
        },
        {
            "i": "4023",
            "s": "यदा विरक्तः पुरुषः प्रजायते तदैव संन्यासविधिः श्रुतौ श्रुतः ।\nन सङ्गहीनोऽपि परिव्रजामि वामहं तु शुश्रूषुमकल्पयन्निति।। २३ ।।",
            "a": "4",
            "p": "",
            "n": "23"
        },
        {
            "i": "4024",
            "s": "बहुश्रुतत्वाद्यदि तत्सहे बलान्न सा सवित्री विरहं सहेत ते ।\nइति द्विजेनाभिहितेऽनमत्स तं भवाननुज्ञां प्रददात्विति ब्रुवन्।। २४।।",
            "a": "4",
            "p": "",
            "n": "24"
        },
        {
            "i": "4025",
            "s": "विचिन्त्य विद्वान् स निरुत्तरीकृतस्तथाऽस्तु माताऽनुवदेद्यदीति तम् ।\nउदीर्य कृच्छ्रादुपगम्य मन्दिरं प्रियासकाशे तमुदन्तमब्रवीत्।। २५ ।।",
            "a": "4",
            "p": "",
            "n": "25"
        },
        {
            "i": "4026",
            "s": "निशाचरारेरिव लक्ष्मणः पुरा वृकोदरस्येव सुरेन्द्रनन्दनः ।\nगदोऽथ शौरेरिव कर्मकृत् प्रियः सुभक्तिमान् विश्वविदोऽनुजोऽभवत् ।।२६।।",
            "a": "4",
            "p": "",
            "n": "26"
        },
        {
            "i": "4027",
            "s": "कदाचिदाप्यालयबुद्धिरालयं निवेदयन् पालकमेनमेतयोः ।\nदृढस्वसंन्यासनिषेधनिश्चयां धवानुमत्येदमुवाच मातरम्।। २७ ।।",
            "a": "4",
            "p": "",
            "n": "27"
        },
        {
            "i": "4028",
            "s": "वराश्रमाप्तिं मम संवदस्व मां कदाचिदप्यम्ब यदीच्छसीक्षितुम् ।\nयदन्यथा देशमिमं परित्यजन्न जातु दृष्टेर्विषयो भवामि वः।।२८।।",
            "a": "4",
            "p": "",
            "n": "28"
        },
        {
            "i": "4029",
            "s": "इति ब्रुवाणे तनये कदाचिदप्यदर्शनं तस्य मृतेर्निदर्शनम् ।\nविचिन्त्य पर्याकुलिता चिकीर्षितं सुतस्य कृच्छ्रान्न्यरुणन्न सा शुभा।। २९ ।।",
            "a": "4",
            "p": "",
            "n": "29"
        },
        {
            "i": "4030",
            "s": "अथोपगम्यैष गुरुं जगद्गुरुः प्रसाद्य तं देववरप्रसादितः ।\nसदा समस्ताश्रमभाक् सुरेश्वरो विशेषतः खल्वभजद्वराश्रमम् ।। ३० ।।",
            "a": "4",
            "p": "",
            "n": "30"
        },
        {
            "i": "4031",
            "s": "क्रियाकलापं सकलं स कालविद्विधानमार्गेण विधाय केवलम् ।\nसदा प्रसन्नस्य हरेः प्रसत्तये मुहुः समस्तन्यसनं समभ्यधात् ।। ३१ ।।",
            "a": "4",
            "p": "",
            "n": "31"
        },
        {
            "i": "4032",
            "s": "अनन्तमात्रान्तमुदाहरन्ति यं त्रिमात्रपूर्वं प्रणवोच्चयं बुधाः ।\nतदाऽभवद्भाविचतुर्मुखाकृतिर्जपाधिकारी यतिरस्य सूचितः।। ३२ ।।",
            "a": "4",
            "p": "",
            "n": "32"
        },
        {
            "i": "4033",
            "s": "गुणानुरूपोन्नति पूर्णबोध इत्यमुष्य नाम द्विजवृन्दवन्दितः ।\nउदाहरद् भूरियशा हि केवलं न मन्त्रवर्णः स च मन्त्रवर्णकः।।३३।।",
            "a": "4",
            "p": "",
            "n": "33"
        },
        {
            "i": "4034",
            "s": "निरङ्गरागं मुखरागवर्जितं विभूषणं विष्टपभूषणायितम् ।\nअमुं धृताषाढमवेक्ष्य मेनिरे स्वभावशोभाऽनुपमेति जन्तवः।। ३४।।",
            "a": "4",
            "p": "",
            "n": "34"
        },
        {
            "i": "4035",
            "s": "भुजङ्गभूतेशविहङ्गपादिकैः प्रवन्दितः सावसरप्रतीक्षणैः ।\nननाम सोऽयं गुरुपूर्वकान् यतीनहो महीयो महतां विडम्बनम्।। ३५।।",
            "a": "4",
            "p": "",
            "n": "35"
        },
        {
            "i": "4036",
            "s": "वराश्रमाचारविशेषशिक्षणं विधित्सुरस्याचरितं निशामयन् ।\nविशेषशिक्षां स्वयमाप्य धीरधीर्यतीश्वरो विस्मयमायतान्तरम्।।३६।।",
            "a": "4",
            "p": "",
            "n": "36"
        },
        {
            "i": "4037",
            "s": "स रौप्यपीठालयवासिने यदा ननाम नाथाय महामतिर्मुदा ।\nतदाऽमुनाऽग्राहि नरप्रवेशिना भुजे भुजेनाशु भुजङ्गशायिना।।३७।।",
            "a": "4",
            "p": "",
            "n": "37"
        },
        {
            "i": "4038",
            "s": "चिरात्सुतत्त्वं प्रबुभुत्सुना त्वया निषेवणं मे यदकारि तत्फलम् ।\nइमं ददामीत्यभिधाय सोऽमुना तदा प्रणीय प्रददेऽच्युतात्मने।।३८।।",
            "a": "4",
            "p": "",
            "n": "38"
        },
        {
            "i": "4039",
            "s": "अनुग्रहं तं प्रतिगृह्य सादरं मुदात्मनाप्तां कृतकृत्यतां स्मरन् ।\nअभूदसंगोऽपि स तत्सुसंगावानसंगभूषा ननु साधुसङ्गिता।। ३९।।",
            "a": "4",
            "p": "",
            "n": "39"
        },
        {
            "i": "4040",
            "s": "यियासति स्वस्तटिनीं मुहुर्मुहुर्नमत्यनुज्ञार्थिनि भूरिचेतसि ।\nतमस्मरत् स्वामिनमेव दूनधीर्गुरुर्भविष्यद्विरहाग्निशङ्कया।। ४० ।।",
            "a": "4",
            "p": "",
            "n": "40"
        },
        {
            "i": "4041",
            "s": "इतस्तृतीये दिवसे द्युनिम्नगा त्वदर्थमास्माकतटाकमाव्रजेत् ।\nअतो न याया इति तं तदाऽवदत्प्रविश्य कञ्चित् करुणाकरो हरिः।।४१।।",
            "a": "4",
            "p": "",
            "n": "41"
        },
        {
            "i": "4042",
            "s": "तदाज्ञयोपागतजाह्नवीजले जनोऽत्र सस्नौ सह पूर्णबुद्धिना ।\nततः परं द्वादशवत्सरान्तरे सदा व्रजेत्सा तदनुग्रहाङ्किनी।। ४२ ।।",
            "a": "4",
            "p": "",
            "n": "42"
        },
        {
            "i": "4043",
            "s": "गते दिनानां दशके समासके वराश्रमं प्राप्य सपत्रलम्बनम् ।\nजिगाय जैत्रान् बहुतर्ककर्कशान् स वासुदेवाह्वयपण्डितादिकान्।। ४३।।",
            "a": "4",
            "p": "",
            "n": "43"
        },
        {
            "i": "4044",
            "s": "गुरोः स्वशिष्यं चतुरं चिकीर्षतः प्रचोदनाच्छ्रोतुमिहोपचक्रमे ।\nअथेष्टसिद्धिश्छलजातिवारिधिर्निरादरेणापि महात्मनामुना।। ४४ ।।",
            "a": "4",
            "p": "",
            "n": "44"
        },
        {
            "i": "4045",
            "s": "तदाद्यपद्यस्थमवद्यमण्डलं यदावदत् षोडशकद्वयात्मकम् ।\nउपर्यपास्तं तदिति ब्रुवत्यसौ गुरौ तमूचे प्रणिगद्यतामिति।। ४५ ।।",
            "a": "4",
            "p": "",
            "n": "45"
        },
        {
            "i": "4046",
            "s": "भवत्प्रवक्तृत्वसमर्थता न मे सकोपमित्थं ब्रुवति व्रतीश्वरे ।\nअपीह मायासमये पटौ नृणां बभूव तद्दूषणसंशयाङ्कुरः।। ४६ ।।",
            "a": "4",
            "p": "",
            "n": "46"
        },
        {
            "i": "4047",
            "s": "बुधोऽभिधानं श्रवणं बुधेतरो ध्रुवं विदध्याद्विमुमुक्षुरात्मनः ।\nयतिर्विशेषादिति लोकचोदनात्प्रवक्ति मायासमयं स्म पूर्णधीः ।। ४७ ।।",
            "a": "4",
            "p": "",
            "n": "47"
        },
        {
            "i": "4048",
            "s": "अखण्डितोपन्यसनं विसंशयं ससम्प्रदायं प्रवचो दृढोत्तरम् ।\nसमागमञ्छ्रोतुममुष्य साग्रहा जनाः श्रुताढ््याश्चतुरा बुभूषवः।।४८।।",
            "a": "4",
            "p": "",
            "n": "48"
        },
        {
            "i": "4049",
            "s": "गुरोरुपान्ते श्रवणे रतैर्द्विजैः सपञ्चषैर्भागवते कदाचन ।\nबहुप्रकारे लिखिते तु वाचिते प्रकारमेकं प्रभुरभ्यधाद्दृढम्।। ४९ ।।",
            "a": "4",
            "p": "",
            "n": "49"
        },
        {
            "i": "4050",
            "s": "परप्रकारेष्वपि संभवत्सु ते विनिर्णयोऽस्मिन् कथमित्युदीरिते ।\nमुकुन्दबोधेन महाहृदब्रवीत्प्रकारमेनं भगवत्कृतं स्फुटम्।। ५० ।।",
            "a": "4",
            "p": "",
            "n": "50"
        },
        {
            "i": "4051",
            "s": "निगद्यतां गद्यमिहैव पञ्चमे जगद्गुरोर्वेत्थ कृतिस्थितिं यदि ।\nइति ब्रुवाणे यतिसत्तमे स्वयं तदुक्तमार्गेण जगाद भूरिहृत्।। ५१ ।।",
            "a": "4",
            "p": "",
            "n": "51"
        },
        {
            "i": "4052",
            "s": "अशेषशिष्यैश्च तदाज्ञया तदा परीक्षणायैक्षि समस्तपुस्तकम् ।\nस तत्र हन्तैकतमेक्षितं त्यजन्नतावदध्यायनिकायमभ्यधात्।। ५२ ।।",
            "a": "4",
            "p": "",
            "n": "52"
        },
        {
            "i": "4053",
            "s": "अत्र जन्मनि न यत्पठितं ते जैत्र भाति कथमित्यमुनोक्ते ।\nपूर्वजन्मसु हि वेद पुरेदं सर्वमित्यमितबुद्धिरुवाच।। ५३ ।।",
            "a": "4",
            "p": "",
            "n": "53"
        },
        {
            "i": "4054",
            "s": "इति बहुविधविश्वाश्चर्यचित्तप्रवृत्तेर्जगति विततिमापन्नूतनाप्यस्य कीर्तिः ।\nक्षपिततततमस्का भास्करीव प्रभालं सुजनकुमुदवृन्दानन्ददा चन्द्रिकेव ।। ५४ ।।",
            "a": "4",
            "p": "",
            "n": "54"
        },
        {
            "i": "5001",
            "s": "वेदान्तविद्यानिजराज्यपालने सङ्कल्प्यमानो गुरुणा गरीयसि ।\nअदभ्रचेता अभिषिच्यते पुरा स वारिभिर्वारिजपूरितैरथ ।। १ ।।",
            "a": "5",
            "p": "",
            "n": "1"
        },
        {
            "i": "5002",
            "s": "आनन्दरूपस्य परस्य पात्रधीरानन्दसन्दायिसुशास्त्रकृत्स यत् ।\nआनन्दतीर्थेति पदं गुरूदितं बभूव तस्यात्यनुरूपरूपकम्।। २ ।।",
            "a": "5",
            "p": "",
            "n": "2"
        },
        {
            "i": "5003",
            "s": "कदाचिदत्रोपययौ यतिः सखा गोविन्दबुद्धेर्बहुशिष्यसंवृतः ।\nअमुष्य शिष्या अनुमानशिक्षितास्तदाऽजिगीषन् गुरुबुद्धिमुद्धताः ।। ३ ।।",
            "a": "5",
            "p": "",
            "n": "3"
        },
        {
            "i": "5004",
            "s": "भिदा सुसाध्येत्यनुमानमत्र तैः प्रायुज्यताशु प्रतिपक्षभीषणम् ।\nअखण्डयद्य्वक्तमखण्डधीरिदं स पक्षदक्षः फणिनं विराडिव।। ४ ।।",
            "a": "5",
            "p": "",
            "n": "4"
        },
        {
            "i": "5005",
            "s": "अथापि मिथ्या विमतं मतत्वतो विवादनिर्मुक्तवदित्यवादि तैः ।\nअनेन सत्यं विमतं मतत्वतो यथा घटादीत्यनुमा न्यगद्यत।। ५ ।।",
            "a": "5",
            "p": "",
            "n": "5"
        },
        {
            "i": "5006",
            "s": "हेतोरतिव्याप्तिरवादि तैर्यदा सकौतुकैस्तूर्णमसावविस्मयः ।\nन शुक्तिरूप्यादि मतं यदन्यथा मतं तदित्यादि वदन् जिगाय तान्।।६।।",
            "a": "5",
            "p": "",
            "n": "6"
        },
        {
            "i": "5007",
            "s": "तत्त्वेऽप्यतत्त्वे विमतेऽनुमां वदंस्तदप्रतिष्ठां प्रतिपादुकः स्वयम् ।\nविजित्य विश्वान्विदुषः सभास्वसौ जगाम नाम्नाप्यनुमानतीर्थताम् ।।७।।",
            "a": "5",
            "p": "",
            "n": "7"
        },
        {
            "i": "5008",
            "s": "समस्तवादीन्द्रगजप्रभङ्गदश्चरन्नवन्यां प्रतिपक्षकाङ्क्षया ।\nवेदद्विषां यः प्रथमः समाययौ सवादिसिंहोऽत्र स बुद्धिसागरः ।। ८ ।।",
            "a": "5",
            "p": "",
            "n": "8"
        },
        {
            "i": "5009",
            "s": "तस्योरुदुर्गर्ववतो जिगीषया निशातमादत्त मुकुन्दधीर्द्रुतम् ।\nस्वशिष्यहस्तेन मठान्तेरेषुधेः सुपक्षदक्षं सुखतीर्थमार्गणम्।। ९ ।।",
            "a": "5",
            "p": "",
            "n": "9"
        },
        {
            "i": "5010",
            "s": "जैत्रं प्रजिज्ञासु कुतूहलाकुलं नृणां कुलं प्रत्वरितं निशामयन् ।\nअवन्दतोपेत्य गुरुं गरिष्ठधीः स रूप्यपीठायतनोत्तमस्थितम्।।१०।।",
            "a": "5",
            "p": "",
            "n": "10"
        },
        {
            "i": "5011",
            "s": "स वादिसिंहस्य गिरं गरीयसीमखण्डयत्पण्डितमण्डलान्तरे ।\nतीक्ष्णेन वाक्येन मितेन वेगिना गदां शरेणेव विशारदो मुहुः ।। ११ ।।",
            "a": "5",
            "p": "",
            "n": "11"
        },
        {
            "i": "5012",
            "s": "असावसूयन् द्विनवप्रकारतो व्यचीक्लृपत्कञ्चिदथार्थमुच्चकैः ।\nजगद्विजेतुश्च जये ससंशयस्तावज्जनोऽजायत पूर्णचेतसः।। १२ ।।",
            "a": "5",
            "p": "",
            "n": "12"
        },
        {
            "i": "5013",
            "s": "विकल्पकोटीरथ खण्डयन् द्रुतं रेजेऽधिकं स्मेरमुखो बृहन्मतिः ।\nतमस्ततीर्वा द्युमणिर्विशुद्धया गवाश्रितो विष्णुपदं सदास्पदम् ।। १३ ।।",
            "a": "5",
            "p": "",
            "n": "13"
        },
        {
            "i": "5014",
            "s": "अगाधमात्मन्यतिवेलमुद्धतं तिरस्कृताशेषसरस्वतीततिम् ।\nकामं महामानसकुम्भसम्भवो लघूचकारेत्यपि बुद्धिसागरम्।।१४।।",
            "a": "5",
            "p": "",
            "n": "14"
        },
        {
            "i": "5015",
            "s": "श्व एव वादोऽस्त्विति वादिनौ खलावद्योत्तरं भाति यदीर्यतामिति ।\nमध्वे ब्रुवाणेऽमत तौ जितौ जनः स निश्चिकायाथ निशापलायनात् ।। १५ ।।",
            "a": "5",
            "p": "",
            "n": "15"
        },
        {
            "i": "5016",
            "s": "बुद्ध्यब्धिना वादिवरेण चार्जितां जयश्रियं भूपरिवर्तिना चिरात् ।\nअहो मुहूर्तादयमप्रयत्नवानवाप्तवानित्यतिविस्मितं जनैः।। १६ ।।",
            "a": "5",
            "p": "",
            "n": "16"
        },
        {
            "i": "5017",
            "s": "व्याख्यन् कदाचिन्मणिमद्विनिर्मितं भाष्यं जनैस्तर्कविशारदैर्वृतः ।\nउवाच वाचं परिहासहासवान्सम्मोदतीर्थः सुरमोददायिनीम्।।१७।।",
            "a": "5",
            "p": "",
            "n": "17"
        },
        {
            "i": "5018",
            "s": "सत्सूत्रभावे प्रविचारिते पृथग्भाष्याभिसन्धौ च विशुद्धबुद्धिभिः ।\nनिगृह्य गूढाग्रहमुग्रमेतयोर्मान्योऽन्वयोऽन्योन्यमहो न दृश्यते ।। १८ ।।",
            "a": "5",
            "p": "",
            "n": "18"
        },
        {
            "i": "5019",
            "s": "इति ब्रुवाणे प्रतिपादयत्यलं भाष्येऽत्र दोषान्प्रबलान्मुहुर्मुहुः ।\nतस्मिंस्तु विस्मेरधियोऽपि यत्नतो न स्थेयसः पर्यहरन्निमानमी।। १९ ।।",
            "a": "5",
            "p": "",
            "n": "19"
        },
        {
            "i": "5020",
            "s": "नन्वस्य सूत्रस्य परोऽर्थ उच्यतां यद्भाष्यमात्रं भवता निरस्यते ।\nभवादृशैर्यः कविभिर्न दूष्यते कथञ्चनेत्यूचुरिमे वचस्विनः।। २० ।।",
            "a": "5",
            "p": "",
            "n": "20"
        },
        {
            "i": "5021",
            "s": "अल्किष्टशब्दान्वयमेष संभवत्सूत्रार्थमुच्चैर्वचनं तदाददे ।\nमानीकृताम्नाययुतस्मृति क्षणादेष्यत्कथाताण्डवसूत्रधारकम्।। २१।।",
            "a": "5",
            "p": "",
            "n": "21"
        },
        {
            "i": "5022",
            "s": "बुभुत्सया मत्सरवर्जिताञ्जनान्समत्सरान्वा विजिगीषयाऽऽगतान् ।\nश्रुतप्रवीणानतितार्किकान्मुहुर्भङ्ग्याऽनया भङ्गमुपानिनाय सः।।२२।।",
            "a": "5",
            "p": "",
            "n": "22"
        },
        {
            "i": "5023",
            "s": "कदाचिदेनं प्रतिगम्य सौम्यधीः स मध्यगेहार्यवरः प्रसेदिवान् ।\nहेतोः कुतश्चिद्विमनीकृतोऽप्यहो गुणाब्धिलुब्धः सुजनः प्रसीदति ।। २३ ।।",
            "a": "5",
            "p": "",
            "n": "23"
        },
        {
            "i": "5024",
            "s": "तेजोऽमृतं नन्दनगात्रपात्रगं नेत्राञ्जलिभ्यामपिबत्सदाव्ययम् ।\nविद्यासुधां चास्य वचोमहाघटे पूर्णामसौ कर्णपुटेन पण्डितः।।२४।।",
            "a": "5",
            "p": "",
            "n": "24"
        },
        {
            "i": "5025",
            "s": "लीलाविवादे गुरुणा जगद्गुरोः प्रसङ्गतस्तत्र च तादृशे सति ।\nसूत्रार्थविच्चेत्कुरु भाष्यमञ्जसेत्याक्षेपपूर्वं गुरुरभ्यधादिमम्।। २५ ।।",
            "a": "5",
            "p": "",
            "n": "25"
        },
        {
            "i": "5026",
            "s": "विधानमात्रं तदुपाददे तदा पयो यथाच्छं परमः स हंसराट् ।\nतल्लीनमाक्षेपमुपैक्षताफलं वारीव सन्तो हि गुणांशतोषिणः।। २६ ।।",
            "a": "5",
            "p": "",
            "n": "26"
        },
        {
            "i": "5027",
            "s": "वैराग्यवैयात्यसुवाक्त्वपूर्वकैर्युक्तो गुणैः पारमहंस्यभूषणैः ।\nज्येष्ठो यतिर्यो लिकुचान्वयोद्भवस्तं भूरिभक्तिः स कदाचिदब्रवीत् ।।२७।।",
            "a": "5",
            "p": "",
            "n": "27"
        },
        {
            "i": "5028",
            "s": "विरोधि वेदान्तकृतान्तसम्पदां भाष्यादिकं चेदिदमस्तु का क्षतिः ।\nअस्मभ्यमाचक्ष्व विचक्षणोचितं भावं तु सूत्रोपनिषद्विवक्षितम्।।२८।।",
            "a": "5",
            "p": "",
            "n": "28"
        },
        {
            "i": "5029",
            "s": "इत्यस्य वाचा शरदेव भासिता यदाऽखिलाशा शुभपूर्णया बभौ ।\nप्रमोदतीर्थाननचन्द्रचन्द्रिका व्याख्याभिधा विष्णुपदप्रकाशिनी ।। २९ ।।",
            "a": "5",
            "p": "",
            "n": "29"
        },
        {
            "i": "5030",
            "s": "जेष्यन्कदाचित्किल कालपालितां दिशं प्रयातोऽच्युतबुद्धिना सह ।\nसमग्रधीर्मण्डितविष्णुमङ्गलं विष्णुं जगन्मङ्गलमाननाम सः ।। ३० ।।",
            "a": "5",
            "p": "",
            "n": "30"
        },
        {
            "i": "5031",
            "s": "भिक्षाप्रदात्राऽत्र परीक्षितुं मुहुर्दत्ते प्रभुक्ते कदलीफलोच्चये ।\nअनेन निर्यत्नमवार्यविस्मयस्तमार्यवर्यं विजनेऽवदद् गुरुः।। ३१ ।।",
            "a": "5",
            "p": "",
            "n": "31"
        },
        {
            "i": "5032",
            "s": "भिक्षावसाने द्विशताधिकैः फलैर्व्यूढैः प्रभुक्तैः परिपूरितेऽपि ते ।\nतनूदरे नास्ति गरिष्ठता कथं सुचित्त सत्यं वदताद्भवानिति।। ३२ ।।",
            "a": "5",
            "p": "",
            "n": "32"
        },
        {
            "i": "5033",
            "s": "अङ्गुष्ठमात्रं जठरे प्रतिष्ठितं जाज्वल्यमानं मम जातवेदसम् ।\nनित्यं हितं विश्वदहं च वित्त तं विश्वेशचेता इति सोऽब्रवीत्तदा ।। ३३ ।।",
            "a": "5",
            "p": "",
            "n": "33"
        },
        {
            "i": "5034",
            "s": "पर्याकुलानेकसरस्वतीततीन् न्यायोपपन्नान् विविधार्थसंयुतान् ।\nअतीत्य देशान् समयांश्च चारुधीरसौ जगामाभिमतेन वर्त्मना।।३४।।",
            "a": "5",
            "p": "",
            "n": "34"
        },
        {
            "i": "5035",
            "s": "स्वहेलया पातितपार्थिवव्रजां धीशुद्धिदां केरलभूषणायिताम् ।\nपयस्विनीं प्रेक्ष्य पथि द्विजार्चितां स भाविनीमस्मरदत्र चण्डिकाम् ।। ३५ ।।",
            "a": "5",
            "p": "",
            "n": "35"
        },
        {
            "i": "5036",
            "s": "ततः क्रमेण प्रचलन्नुपेयिवानवन्दतेन्दीवरसुन्दरच्छविम् ।\nअम्भोजनाभं स भुजङ्गशायिनं श्रीवल्लभं श्रीमदनन्तसत्पुरे।। ३६ ।।",
            "a": "5",
            "p": "",
            "n": "36"
        },
        {
            "i": "5037",
            "s": "वेदान्तसूत्राणि कृतान्तवित्तमो व्याख्यादसौ शिष्यगणाय संसदि ।\nविलक्षणं जीवगणाद्गुणार्णवं ब्रह्माच्युताख्यं प्रतिपादयन्मुहुः।।३७।।",
            "a": "5",
            "p": "",
            "n": "37"
        },
        {
            "i": "5038",
            "s": "अप्रांशुनूत्नोपपदाधिवासजः स सङ्करो वैरपरायणः पुनः ।\nअसूययोचेऽत्र महानतिक्रमः सूत्रार्थवादोऽकृतभाष्यकेष्विति।।३८।।",
            "a": "5",
            "p": "",
            "n": "38"
        },
        {
            "i": "5039",
            "s": "वदोत्तरं भाति यदीह कुर्महे भाष्यं कृतिर्नास्य हि दण्डवारिता ।\nजगद्गुरूणामिति तां गुरोर्गिरं जनः समस्तोऽभिननन्द सस्मिताम् ।।३९।।",
            "a": "5",
            "p": "",
            "n": "39"
        },
        {
            "i": "5040",
            "s": "प्राज्ञैर्महापूरुषसर्वलक्षणैः सम्पन्नदेहोऽयमितीरिते प्रभौ ।\nपरे परस्याप्यतिपीनतादृशः स्फिद्गात्रसंशंसनमत्र चक्रिरे।। ४० ।।",
            "a": "5",
            "p": "",
            "n": "40"
        },
        {
            "i": "5041",
            "s": "स्फिग्दूषणानि प्रतिपादयत्यलं सम्पूर्णसङ्ख्येऽस्य तु लक्ष्मशास्त्रतः ।\nतद्दण्डसङ्खण्डनसंश्रवं व्यधात्तदक्षमोऽसौ प्रकृतिर्हि साऽसताम् ।। ४१ ।।",
            "a": "5",
            "p": "",
            "n": "41"
        },
        {
            "i": "5042",
            "s": "स्नात्वाऽत्र तीर्थेष्वचिरेण कन्यकातीर्थे सुतीर्थे सुखतीर्थ आप्लुतः ।\nसमुद्रसेतौ च निमज्य विष्णवे श्रीरामनाथाय नमश्चकार सः।।४२।।",
            "a": "5",
            "p": "",
            "n": "42"
        },
        {
            "i": "5043",
            "s": "तमाव्रजन्तं यतिवेषधारिणं (मासुरं) दण्डं प्रकाश्यैष हसन्नभाषत ।\nखण्ड््येत दण्डो यदि चण्ड न त्वया त्वं षण्डकोऽपण्डित वन्ध्यवागिति ।। ४३ ।।",
            "a": "5",
            "p": "",
            "n": "43"
        },
        {
            "i": "5044",
            "s": "लज्जानतः स्वार्थमथार्थयन्नसन्नुपैक्षतासौ द्विजनायकैस्तदा ।\nआनन्दयन्तं वदनेन्दुना जगत्तं द्वेष्टि कः प्राज्ञमिहेति वादिभिः ।। ४४ ।।",
            "a": "5",
            "p": "",
            "n": "44"
        },
        {
            "i": "5045",
            "s": "या याः प्रसक्ताः परिषत्सु पूरुषैर्विद्याविदग्धैर्विविधैः समागमे ।\nस तासु तासु प्रतिभाति भासुरो विद्यासु विद्याधिपतिर्जिगाय तान् ।। ४५ ।।",
            "a": "5",
            "p": "",
            "n": "45"
        },
        {
            "i": "5046",
            "s": "अचाल्यमानः सगुरुः स चापलैरसज्जनानामबलीयसामिह ।\nउवास मासांश्चतुरो महामनाः सिंहो गुहान्तोपगतः शुनामिव ।। ४६ ।।",
            "a": "5",
            "p": "",
            "n": "46"
        },
        {
            "i": "5047",
            "s": "शृङ्गारसिन्धुं स भुजङ्गशायिनं श्रीरङ्गवासं कृतमङ्गलं सताम् ।\nअमन्दधीर्देवमवन्दतागतः कवेरकन्याहिमवायुसेवितम्।। ४७ ।।",
            "a": "5",
            "p": "",
            "n": "47"
        },
        {
            "i": "5048",
            "s": "ततो निवृत्तः परमेव पूरुषं प्रणम्य नानायतनेषु सञ्चरन् ।\nप्रकाशयन् स्वातिशयानमानुषानाशामुदीचीं प्रययावसौ क्रमात्।। ४८ ।।",
            "a": "5",
            "p": "",
            "n": "48"
        },
        {
            "i": "5049",
            "s": "ततस्ततो विस्मितलोचनैर्नरैर्निरीक्ष्यमाणोऽतिसुलक्षणाकृतिः ।\nग्रामोत्तमान् प्राप्य पयस्विनीतटे विवेश देवायतनं स किञ्चन ।। ४९ ।।",
            "a": "5",
            "p": "",
            "n": "49"
        },
        {
            "i": "5050",
            "s": "अधीत्य धर्मेण षडङ्गमागमं तदर्थसंवर्णननिर्णयान्विताः ।\nप्रापुर्द्विजेन्द्रास्तमपूर्वपूरुषं जिज्ञासवः सुप्रथितं जगत्त्रये।। ५० ।।",
            "a": "5",
            "p": "",
            "n": "50"
        },
        {
            "i": "5051",
            "s": "सुस्मितेन्दुमरविन्दलोचनं स्वर्णवर्णमतिभद्रभाषणम् ।\nवीतभूषमपि विश्वभूषणं तं दिदृक्षुरलमापतज्जनः।। ५१ ।।",
            "a": "5",
            "p": "",
            "n": "51"
        },
        {
            "i": "5052",
            "s": "विद्योरुद्युतिधीरतारकतिरस्कारे पतङ्गायितो\nदुर्वादीभकुतर्ककुम्भदलने सिंहप्रबर्हायितः ।\nलोलालोककलोकदृक्कुमुदिनीसंह्लादनेऽब्जायितः\nसंसन्मण्डलमण्डनायितवपुः स्वानन्दतीर्थो बभौ ।। ५२ ।।",
            "a": "5",
            "p": "",
            "n": "52"
        },
        {
            "i": "6001",
            "s": "ऐतरेयमथ किञ्चन सूक्तं सूचयन् सदसि तत्र गरिष्ठः ।\nश्रोतुमिच्छति सभा भगवद्भ्यः सूक्तभावमिति तावदुवाच।। १ ।।",
            "a": "6",
            "p": "",
            "n": "1"
        },
        {
            "i": "6002",
            "s": "वर्णसौष्ठवगरिष्ठमतूर्णं तुल्यमात्रमतिमात्रसुलक्ष्म ।\nव्यूढहृज्जलदघोषममुष्योच्चारणं विदधदभ्यधितार्थम् ।। २ ।।",
            "a": "6",
            "p": "",
            "n": "2"
        },
        {
            "i": "6003",
            "s": "लक्षणान्विततया वचनेऽस्मिन् देवतागुरुमसावतिशेते ।\nमानमित्यपि विधाय धिया ते तत्तु सूक्तमपरार्थमवोचन् ।। ३ ।।",
            "a": "6",
            "p": "",
            "n": "3"
        },
        {
            "i": "6004",
            "s": "स्यात्तथेत्थमपि सम्भवितार्थस्त्र्यर्थतां श्रुतिषु वित्त दशार्थम् ।\nभारतं ननु शतार्थमपि स्याद्वैष्णवं पदसहस्रतयं हि ।। ४ ।।",
            "a": "6",
            "p": "",
            "n": "4"
        },
        {
            "i": "6005",
            "s": "इत्युदीरयति विस्तृतचित्ते भूसुरा इह जिगीषव एनम् ।\nऊचुरर्थशतकं हरिनाम्नां वर्ण्यतामिति सहासमुखास्ते ।। ५ ।।",
            "a": "6",
            "p": "",
            "n": "5"
        },
        {
            "i": "6006",
            "s": "वर्णयामि तदहं सकलं वः सौष्ठवादनुवदन्तु भवन्तः ।\nतं वदन्तमिति तेऽथ वदन्तो बाढमित्यतिदृढोद्यममापुः ।। ६ ।।",
            "a": "6",
            "p": "",
            "n": "6"
        },
        {
            "i": "6007",
            "s": "प्रत्ययप्रकृतिसङ्गमभङ्गीं शब्दशास्त्रविहितां प्रतिदर्श्य ।\nशुद्धधीः श्रुतिशिरःशतसिद्धानभ्यधात्सपदि विश्वपदार्थान् ।। ७ ।।",
            "a": "6",
            "p": "",
            "n": "7"
        },
        {
            "i": "6008",
            "s": "यावदर्थशतकं न विशङ्कः सन्ततोक्तिकृदपूरयदेषः ।\nवर्णितावधृतिदुर्बलचित्तास्तावदाकुलहृदो ह्मभवंस्ते।। ८ ।।",
            "a": "6",
            "p": "",
            "n": "8"
        },
        {
            "i": "6009",
            "s": "साङ्गवेदचतुरा इतिहासे शिक्षिताः सुबहवोऽप्यतिधृष्टाः ।\nनैतदीरितमहो जगृहुस्ते विश्वसंक्षयपयोऽन्धुगणा वा।। ९ ।।",
            "a": "6",
            "p": "",
            "n": "9"
        },
        {
            "i": "6010",
            "s": "देवतास्वसुलभा प्रतिभा ते मानुषेषु चपलेषु कथा का ।\nक्षाम्य सौम्य सकलज्ञ नमस्ते ते ब्रुवन्त इति तं किल नेमुः ।। १० ।।",
            "a": "6",
            "p": "",
            "n": "10"
        },
        {
            "i": "6011",
            "s": "वेदशास्त्रचतुरैरिह विद्यावित्तलिप्सुभिरवाप्तमशेषैः ।\nप्राप केरलसुमण्डलजातैरन्यदायतनमायतचेताः।। ११ ।।",
            "a": "6",
            "p": "",
            "n": "11"
        },
        {
            "i": "6012",
            "s": "तर्कतन्त्रकुशलानपि पुंसश्चर्करीति बत सोऽयममानान् ।\nमानमानमयतीह कथं नो नैष मण्डलभुवां समितानाम् ।। १२ ।।",
            "a": "6",
            "p": "",
            "n": "12"
        },
        {
            "i": "6013",
            "s": "मन्त्रयन्त इति ते द्विजवर्या अन्यदेशजमुखास्तमपृच्छन् ।\nसद्ददाददसुशंसननिन्दाकारिसूक्तगतमर्थमुपेत्य ।। १३ ।।",
            "a": "6",
            "p": "",
            "n": "13"
        },
        {
            "i": "6014",
            "s": "तं स्फुटं प्रकटयन् स पृणीयाच्छब्दमूलमवदत् पृणधातुम् ।\nतं जिगीषुमथ विप्रमदः प्रीङ्धातुमेष निगदन्तमुवाच।। १४ ।।",
            "a": "6",
            "p": "",
            "n": "14"
        },
        {
            "i": "6015",
            "s": "प्रादिभेदमविदन् गुणय त्वं मूढ पांसुषु लिखन् लिपिसङ्घम् ।\nभर्त्सयन्निति जहास सुहासो मत्सराकुलधियो जडयन् सः।। १५ ।।",
            "a": "6",
            "p": "",
            "n": "15"
        },
        {
            "i": "6016",
            "s": "तत्प्रसङ्गबलतोऽखिलविद्यापाटवं पुथुहृदः प्रतिबुध्य ।\nआनमन्सबहुमानममी तं यं नमन्ति किल नाकिनिकायाः।। १६ ।।",
            "a": "6",
            "p": "",
            "n": "16"
        },
        {
            "i": "6017",
            "s": "कन्यकादृतसुरेन्द्रवपुःश्रीदानवाचिवरसूक्तहृदुक्तौ ।\nकुत्रचित्सदसि तावदपाला कीर्तिताऽतितरुणीत्ययमूचे।। १७ ।।",
            "a": "6",
            "p": "",
            "n": "17"
        },
        {
            "i": "6018",
            "s": "श्वित्रिणी भवति तत्पदवाच्येत्याग्रहेण वदतो विदुषोऽत्र ।\nकश्चिदेष्यति विपश्चिदिहैनं पृच्छतेत्ययमगच्छदथोक्त्वा।। १८ ।।",
            "a": "6",
            "p": "",
            "n": "18"
        },
        {
            "i": "6019",
            "s": "देशमेनमचिरादुपयातस्तादृशाकृतिरहो कृतबुद्धिः ।\nतांस्तथाऽभ्यधित तत्पदभावं सूरिमौलिमणिनाऽत्र यथोचे।। १९ ।।",
            "a": "6",
            "p": "",
            "n": "19"
        },
        {
            "i": "6020",
            "s": "केवलं न सकलाः श्रुतिविद्या मानपूर्वकसमस्तगिरोऽस्य ।\nअप्यनागतगतप्रतिपत्तिं श्रद्दधुः पृथुलचेतस एते।। २० ।।",
            "a": "6",
            "p": "",
            "n": "20"
        },
        {
            "i": "6021",
            "s": "यद्यदेव सपदि प्रकृतं स्यात् तत्तदेष यदवेदखिलञ्च ।\nसर्वदा सदसि सर्वबुधानां सर्वविद्यतिरिति प्रथितोऽभूत्।। २१ ।।",
            "a": "6",
            "p": "",
            "n": "21"
        },
        {
            "i": "6022",
            "s": "अप्रयातमपि देशमशेषं व्यानशे सुजनकैरवबन्धुः ।\nपूर्णदृक् प्रततया निजकीर्त्या पूर्णचन्द्र इव चन्द्रिकयालम्।। २२ ।।",
            "a": "6",
            "p": "",
            "n": "22"
        },
        {
            "i": "6023",
            "s": "सुन्दरेषु सुरमन्दिरवृन्देष्विन्दिरारमणवन्दनकृत्यम् ।\nआचरन्न सुचिरात्सुविचारो रौप्यपीठपतिमाप मुकुन्दम् ।। २३ ।।",
            "a": "6",
            "p": "",
            "n": "23"
        },
        {
            "i": "6024",
            "s": "भूसुरप्रवरबुद्धिसमृद्धिव्यक्तयुक्तवपुषं रुचिराङ्गीम् ।\nसूत्रदीप्तमणिमालिकयाऽलं भूषितां भुवनभूषणभूताम् ।। २४ ।।",
            "a": "6",
            "p": "",
            "n": "24"
        },
        {
            "i": "6025",
            "s": "पादसुन्दरपदक्रमभावैर्भासितां प्रकटवर्णगुणाढ्याम् ।\nभारतोत्तमभृतामनुरूपाच्छादनां समधिकस्वरशोभाम् ।। २५ ।।",
            "a": "6",
            "p": "",
            "n": "25"
        },
        {
            "i": "6026",
            "s": "राजसूयमुखसन्मखवृत्तां वासुदेवगुणनिष्ठितभावाम् ।\nसर्वधर्मपरिशिक्षणदक्षां वन्दितां जनतया जननीवत्।। २६ ।।",
            "a": "6",
            "p": "",
            "n": "26"
        },
        {
            "i": "6027",
            "s": "मौलिसंग्रहविकर्षणदूनां मायिना सदसि दुष्टजनेन ।\nन्यायमार्गमपहाय महान्तं स्वेश्वरत्वमपि साधयताऽलम् ।। २७ ।।",
            "a": "6",
            "p": "",
            "n": "27"
        },
        {
            "i": "6028",
            "s": "सज्जनैः कतिपयैरतिदीनैश्चालितैः कलिबलाच्छुभमार्गात् ।\nअप्युपेक्षितविकर्षणदुःखां सातिशोकमपि कैश्चन दृष्टाम् ।। २८ ।।",
            "a": "6",
            "p": "",
            "n": "28"
        },
        {
            "i": "6029",
            "s": "वासुदेव धरणीधर नाथेत्युच्चकैरपि मुहुः प्रवदन्तीम् ।\nपूर्णषड्गुणमजं गतदोषं बिभ्रतीं हृदि विविक्तमशेषात् ।। २९ ।।",
            "a": "6",
            "p": "",
            "n": "29"
        },
        {
            "i": "6030",
            "s": "वार्यतां बुधजनैर्ननु हा हा नैष धर्म इति चाभिदधानाम् ।\nकृष्णलालिततमामनवद्यामप्यनन्यशरणां शरणोत्काम् ।। ३० ।।",
            "a": "6",
            "p": "",
            "n": "30"
        },
        {
            "i": "6031",
            "s": "वेदिजामिव पुरा भरताग्रयः स स्वयं श्रुतिततिं खलु दृष्ट्वा ।\nपुष्टबुद्धिरकरोत् करुणाब्धिर्दुष्टपक्षदमनस्थिरसन्धाम् ।। ३१ ।।",
            "a": "6",
            "p": "",
            "n": "31"
        },
        {
            "i": "6032",
            "s": "अव्ययं सततमप्युपभुक्त्या वित्तमग्रयमिव दूरयियासुः ।\nज्यायसे सगुरवे हरिगीताभाष्यमेष विरचय्य तदाऽदात्।।३२।।",
            "a": "6",
            "p": "",
            "n": "32"
        },
        {
            "i": "6033",
            "s": "हेतुवादिनि विशङ्कटबुद्धौ तीर्थमर्थयति गन्तुमनुज्ञाम् ।\nतां दिदेश पुरुषोत्तमतीर्थं चिन्तयन् स पुरुषोत्तमरक्षाम् ।। ३३ ।।",
            "a": "6",
            "p": "",
            "n": "33"
        },
        {
            "i": "6034",
            "s": "नीरजा मलयमण्डलवृत्त्या श्लाघितो भुवि सदाल्यनुयातः ।\nसाधुपान्थपरितापमपास्यन्नुत्तरां दिशमयान्मरुदंशः ।। ३४ ।।",
            "a": "6",
            "p": "",
            "n": "34"
        },
        {
            "i": "6035",
            "s": "बुद्धिशुद्धिकरगोनिकराढ्यं तीर्थजातमुभयं च धरण्याम् ।\nआत्ममज्जनत एव निकामं पर्यशोधयदमन्दमनीषः ।। ३५ ।।",
            "a": "6",
            "p": "",
            "n": "35"
        },
        {
            "i": "6036",
            "s": "वासुदेवपदसन्ततसङ्गी तेजसाऽप्यलमधःकृतशर्वः ।\nअत्यवर्तत नितान्तमथासौ गाङ्गमोघमघनाशनकीर्तिः।। ३६ ।।",
            "a": "6",
            "p": "",
            "n": "36"
        },
        {
            "i": "6037",
            "s": "तत्र तत्र स जगत्त्रयचित्रं कर्म शर्मदमनुस्मृतिमात्रात् ।\nसञ्चरन् विदधदाप नराणां गोचरं बदरिकाश्रमपार्श्वम्।। ३७ ।।",
            "a": "6",
            "p": "",
            "n": "37"
        },
        {
            "i": "6038",
            "s": "मण्डयन् भरतखण्डमखण्डं नादिरायणपदोऽत्र परो यः ।\nतं नमन्प्रचुरधीर्हरिगीताभाष्यमार्पयदुपायनमस्मै ।। ३८ ।।",
            "a": "6",
            "p": "",
            "n": "38"
        },
        {
            "i": "6039",
            "s": "प्रीतयेऽस्य पुरतो वरभाष्यं वाचयन् स जनतामपसार्य ।\nवच्मि शक्तित उरुक्रमगीताभाष्यमित्यकथयत्पुरुसंख्यः ।। ३९ ।।",
            "a": "6",
            "p": "",
            "n": "39"
        },
        {
            "i": "6040",
            "s": "एतदर्थमतिसूक्ष्ममपि त्वं शक्त एव न यदात्थ समस्तम् ।\nतेन लेशत इतीह पदं स्यादित्यगद्यत जगज्जनकेन।। ४० ।।",
            "a": "6",
            "p": "",
            "n": "40"
        },
        {
            "i": "6041",
            "s": "तेन तत्प्रवचने विहितेऽलं शुश्रुवुः प्रशयिता अपि शिष्याः ।\nउच्यतामिति मुहुः सपृथिव्यास्फालनं पदमहो हरिणोक्तम्।। ४१ ।।",
            "a": "6",
            "p": "",
            "n": "41"
        },
        {
            "i": "6042",
            "s": "शब्दभेदमवधार्य तमर्चासन्निषण्णवपुषः परमस्य ।\nतस्य भावविददभ्रमनीषः प्रोत्थितः प्रवचनं व्यधितैभ्यः।। ४२ ।।",
            "a": "6",
            "p": "",
            "n": "42"
        },
        {
            "i": "6043",
            "s": "मज्जनं व्यधित शीतलगङ्गावारि नित्यमरुणोदयकाले ।\nयत्स्पृशन्ति न नरा हिमभीता अंश एष पृषतामधिपस्य ।। ४३ ।।",
            "a": "6",
            "p": "",
            "n": "43"
        },
        {
            "i": "6044",
            "s": "काष्ठमौनमदधादुपवासं शुद्धमप्यकृत शुद्धहृदिच्छन् ।\nनित्यतुष्टहरितोषविशेषं चिन्तयन्प्रभुमनन्तमठान्तः।। ४४ ।।",
            "a": "6",
            "p": "",
            "n": "44"
        },
        {
            "i": "6045",
            "s": "प्रैरयत्स्वचरणे रतचित्तं मध्वमत्र दिनमण्डलमेनम् ।\nस्वाश्रमोपगमनाय मुकुन्दो दीप्तिदृष्टिविदितागतिरन्यैः ।। ४५ ।।",
            "a": "6",
            "p": "",
            "n": "45"
        },
        {
            "i": "6046",
            "s": "नक्तमेव भगवत्युपयाते प्रोदिते सति सहस्रमरीचौ ।\nमौनवानलिखदुत्तमचित्तः शिष्यशिक्षणपरः करुणावान् ।। ४६ ।।",
            "a": "6",
            "p": "",
            "n": "46"
        },
        {
            "i": "6047",
            "s": "नेदृशं स्थलमलं शमलघ्नं नास्य तीर्थसलिलस्य समं वाः ।\nनास्ति विष्णुसदृशं ननु दैवं नास्मदुक्तिसदृशं हितरूपम्।। ४७ ।।",
            "a": "6",
            "p": "",
            "n": "47"
        },
        {
            "i": "6048",
            "s": "याति तावदधुनैव जनोऽयं व्यासरूपमजितं प्रदिदृक्षुः ।\nआव्रजेदिह न वा स हि वेद स्वस्ति वोऽस्त्विति ययावथ मध्वः ।। ४८ ।।",
            "a": "6",
            "p": "",
            "n": "48"
        },
        {
            "i": "6049",
            "s": "नाथ नाथ बत नोऽत्र विनाथान् मा त्यजोरुकरुणो भगवंस्त्वम् ।\nनोदितं स्मृतमपीति हि शिष्यैः स्वामिनोऽभिमतभङ्गभयेन।। ४९ ।।",
            "a": "6",
            "p": "",
            "n": "49"
        },
        {
            "i": "6050",
            "s": "सद्गुरोर्न विरहं सहमानः सत्यतीर्थयतिरन्वगमत्तम् ।\nयस्त्रिवारमितरासुतशाखास्वर्थमग्रयमृणोत्पुरुसंख्यात् ।। ५० ।।",
            "a": "6",
            "p": "",
            "n": "50"
        },
        {
            "i": "6051",
            "s": "दुर्गमार्गगतमप्यनुधावन् नाप सोऽयमरुणीभवतीने ।\nलीलया सजवमाक्रममाणं व्याश्रयान्तरसुदूरशिलासु।। ५१ ।।",
            "a": "6",
            "p": "",
            "n": "51"
        },
        {
            "i": "6052",
            "s": "आनिवृत्तवपुषा गुरुणारात् पाणिना ह्मभिनयेन सुनुन्नः ।\nत्रस्तधीरतिययौ स मुहूर्तात् तद्दिनोपगतमार्गमशेषम्।। ५२ ।।",
            "a": "6",
            "p": "",
            "n": "52"
        },
        {
            "i": "6053",
            "s": "आश्रमे निजजनानिह दृष्ट्वा तं प्रसादमहिमानममुष्य ।\nप्रोच्य तत्प्लवनमप्यतिचित्रं तस्य तैः सह सदास्मरदेषः ।। ५३ ।।",
            "a": "6",
            "p": "",
            "n": "53"
        },
        {
            "i": "6054",
            "s": "वानरेन्द्र इव वायुजवोऽसौ भीमसेन इव दानवभीमः ।\nउल्ललास गिरिपुङ्गवशृङ्गे स व्रजन् वृजिननाशननामा ।। ५४ ।।",
            "a": "6",
            "p": "",
            "n": "54"
        },
        {
            "i": "6055",
            "s": "बहुसत्त्वगणं सविकं समहाविषमोक्षमहाहिमवन्तमयम् ।\nविषमोक्षमहाहिमवन्तमयन्नगमैक्षत फुल्लदृगस्तभयः ।। ५५ ।।",
            "a": "6",
            "p": "",
            "n": "55"
        },
        {
            "i": "6056",
            "s": "सुहसितकमलाकरोपगूढं सुजनसुखार्थमनन्तभोगशय्यम् ।\nविकसितसुमनोघटागमुच्चं मरकतरत्नमयस्थलाग्रयशोभम्।। ५६ ।।",
            "a": "6",
            "p": "",
            "n": "56"
        },
        {
            "i": "6057",
            "s": "पादोपान्तनमन्महामुनिगणं हेमप्रदीप्ताम्बरं\nश्रीमद्रत्नकलापमग्रयकटकैर्विभ्राजितं हाटकैः ।\nदृष्ट्वा तं धरणीधरं सुवनमालोल्लासिनं सुन्दरं\nस्वानन्दाकृतिमस्मरन्मुररिपुं स्वानन्दतीर्थस्तदा।। ५७ ।।",
            "a": "6",
            "p": "",
            "n": "57"
        },
        {
            "i": "7001",
            "s": "अथ हैमवते तटान्तरे बदरीषण्डविशेषमण्डितम् ।\nपरमाश्रममाश्रयं श्रियः सकलज्ञः स ददर्श विश्रुतम्।। १ ।।",
            "a": "7",
            "p": "",
            "n": "1"
        },
        {
            "i": "7002",
            "s": "हिमवर्षरविप्रभासहाः पृथुसत्रप्रथिता द्विजाश्रयाः ।\nअपि विष्णुपदस्पृशोऽलसन्नुभये यत्र विचित्रशाखिनः।। २ ।।",
            "a": "7",
            "p": "",
            "n": "2"
        },
        {
            "i": "7003",
            "s": "श्रवणामृतगीर्गणैर्द्विजैः शुकमुख्यैः शुभपक्षिभिर्युतम् ।\nकमलेष्टतमस्थिरान्तरैरपि हंसैः परमैरमेचकैः ।। ३ ।।",
            "a": "7",
            "p": "",
            "n": "3"
        },
        {
            "i": "7004",
            "s": "सुमनोनिकरेण पूरितं स्वमनोऽभीष्टदमल्पदुर्गमम् ।\nअपरस्परमत्सरप्रजं ननु वैकुण्ठमिवाच्युतालयम् ।। ४ ।।",
            "a": "7",
            "p": "",
            "n": "4"
        },
        {
            "i": "7005",
            "s": "तमिमं प्रविशन्तमाश्रमं द्व्यधिकत्रिंशदुदारलक्षणम् ।\nगुणसारविदः कुतूहलादवलोक्यर्षय इत्यचिन्तयन्।। ५ ।।",
            "a": "7",
            "p": "",
            "n": "5"
        },
        {
            "i": "7006",
            "s": "कनकातुलतालसन्निभः कमलाक्षो विमलेन्दुसन्मुखः ।\nगजराजगतिर्महाभुजः प्रतियान् कोऽयमपूर्वपूरुषः ।। ६ ।।",
            "a": "7",
            "p": "",
            "n": "6"
        },
        {
            "i": "7007",
            "s": "अतिशान्तवपुर्निशाकरः स्वयमेकान्तखरो दिवाकरः ।\nइति नास्य गुणार्णवाकृतेरुपमानं भुवनेषु लभ्यते।। ७ ।।",
            "a": "7",
            "p": "",
            "n": "7"
        },
        {
            "i": "7008",
            "s": "परमाश्रमिणां गतश्रमो ननु चिह्नानि बिभर्ति धीरधीः ।\nअपि मानुषभावविग्रहो विपुलं विस्मयमातनोति नः।। ८ ।।",
            "a": "7",
            "p": "",
            "n": "8"
        },
        {
            "i": "7009",
            "s": "चतुरश्चतुराननः स्वयं पवनो वा व्रतिरूप आव्रजन् ।\nश्रुतिनाथदिदृक्षयान्यथा न खलु स्यान्निखिलाग्रयलक्ष्मवान् ।। ९ ।।",
            "a": "7",
            "p": "",
            "n": "9"
        },
        {
            "i": "7010",
            "s": "अवलोकितलक्षणः स तैरिति सञ्चिन्त्य कुतूहलाकुलैः ।\nअविलम्बगतिर्न्यशामयत्तरुमारात्सुरपादपोत्तमम्।। १० ।।",
            "a": "7",
            "p": "",
            "n": "10"
        },
        {
            "i": "7011",
            "s": "मसृणत्वचमुन्नतं ततं बहुशाखाफणसूनरत्नकम् ।\nभगवन्तमनन्तमन्तिके स्थितमीशस्य निषेवणाय वा ।। ११ ।।",
            "a": "7",
            "p": "",
            "n": "11"
        },
        {
            "i": "7012",
            "s": "अतिचित्रविचित्रपत्रिणं बहुवर्णं हरिगोनिवारकम् ।\nमुनिनन्दनमिन्दिरापतेरधिकेष्टं पततामिवाधिपम्।। १२ ।।",
            "a": "7",
            "p": "",
            "n": "12"
        },
        {
            "i": "7013",
            "s": "अमृतात्ममहाफलप्रदं दुरवापं हरिभक्तिवर्जितैः ।\nश्रितसाधुपुराणभारतं निगमं मूर्तमिवोरुशाखिनम् ।। १३ ।।",
            "a": "7",
            "p": "",
            "n": "13"
        },
        {
            "i": "7014",
            "s": "अथ तस्य स वेदिकान्तरे सुविशाले विमले मनोहरे ।\nअवलोकितवाननन्तधीर्दिवि देवानिव तापसोत्तमान् ।। १४ ।।",
            "a": "7",
            "p": "",
            "n": "14"
        },
        {
            "i": "7015",
            "s": "अपि सप्ततया विराजितान् गतसंख्यान् गुणिनो गुणोज्खितान् ।\nअपि मन्युमदादिवर्जितान् गतभोगान् पवनाशनान् सदा।। १५ ।।",
            "a": "7",
            "p": "",
            "n": "15"
        },
        {
            "i": "7016",
            "s": "मुनिमण्डलमध्यवर्तिनं त्रिजगन्मण्डलमण्डनायितम् ।\nइह सत्यवतीसुतं हरिं परिपूर्णप्रमतिः समैक्षत ।। १६ ।।",
            "a": "7",
            "p": "",
            "n": "16"
        },
        {
            "i": "7017",
            "s": "निजहृत्कमलेऽतिनिर्मले सततं साधु निशामयन्नपि ।\nअवलोक्य पुनः पुनर्नवं तमसौ विस्मित इत्यचिन्तयत् ।। १७ ।।",
            "a": "7",
            "p": "",
            "n": "17"
        },
        {
            "i": "7018",
            "s": "अगणेयगुणार्णवोऽमलः स हि नारायण एष केवलम् ।\nविधिनाऽनुसृतं पराशरात्सुषुवे सत्यवती किलात्र यम् ।। १८ ।।",
            "a": "7",
            "p": "",
            "n": "18"
        },
        {
            "i": "7019",
            "s": "धवलेऽस्य मनःपयोनिधौ सदनुक्रोशगिरीन्द्रलोलिते ।\nप्रकटीभवति स्म सुन्दरी दयिता दैत्यरिपोस्त्रयीमयी।। १९ ।।",
            "a": "7",
            "p": "",
            "n": "19"
        },
        {
            "i": "7020",
            "s": "इत एव पुराणगौरगौ समहाभारतपारिजातके ।\nसति जातवति व्यजायत प्रवरं सूत्रगणामृतं स्वयम्।। २० ।।",
            "a": "7",
            "p": "",
            "n": "20"
        },
        {
            "i": "7021",
            "s": "निरवग्रहमुर्वनुग्रहं विदधत्पाण्डुसुतादिसज्जने ।\nअवनाववनाय संविदां सुचिरायैष चचार चारुगीः ।। २१ ।।",
            "a": "7",
            "p": "",
            "n": "21"
        },
        {
            "i": "7022",
            "s": "अधुना कलिकालवृत्तये सवितेव क्षणदानुवृत्तये ।\nजनदृग्विषयत्वमत्यजद्भगवानाश्रममावसन्निमम्।। २२ ।।",
            "a": "7",
            "p": "",
            "n": "22"
        },
        {
            "i": "7023",
            "s": "तदिदं वपुरस्य दृश्यते दलितेन्दीवरसुन्दरद्युति ।\nपरमाजिनयोगपीठगं मम चेतोनयनाभिनन्दनम् ।। २३ ।।",
            "a": "7",
            "p": "",
            "n": "23"
        },
        {
            "i": "7024",
            "s": "अगणेयगुणैः सुपूरितं परिपूर्णागणितात्मसद्गुणैः ।\nइदमस्तसमस्तदूषणं सचिदानन्दमयं हि केवलम् ।। २४ ।।",
            "a": "7",
            "p": "",
            "n": "24"
        },
        {
            "i": "7025",
            "s": "कमलाकमलासनानिलैर्विहगाहीन्द्रशिवेन्द्रपूर्वकैः ।\nपदपद्मरजोऽस्य धारितं शिरसा हन्त वहाम्यहं मुहुः।। २५ ।।",
            "a": "7",
            "p": "",
            "n": "25"
        },
        {
            "i": "7026",
            "s": "प्रणमामि पदद्वयं विभोर्ध्वजवज्राङ्कुशपद्मचिह्नवत् ।\nनिजमानसरागपीडनादरुणीभूतमिवारुणं स्वयम्।। २६ ।।",
            "a": "7",
            "p": "",
            "n": "26"
        },
        {
            "i": "7027",
            "s": "ननु केवलमेव वैष्णवं श्रितवन्तः पदमात्मरोचिषा ।\nतमसोऽप्युभयस्य नाशका विजयन्ते नखरा नवं रविम् ।। २७ ।।",
            "a": "7",
            "p": "",
            "n": "27"
        },
        {
            "i": "7028",
            "s": "सुकुमारतलाङ्गुलीमतोः पदयोरस्य निगूढगुल्फयोः ।\nउपमानमहो न दृश्यते कविवर्यैरितरेतरं विना ।। २८ ।।",
            "a": "7",
            "p": "",
            "n": "28"
        },
        {
            "i": "7029",
            "s": "उचितां गुरुतां दधत्क्रमाच्छुचि तेजस्वि सुवृत्तमुत्तमम् ।\nभजतोऽत्र च भाजयत्यदो विभुजङ्घायुगलं सरूपताम्।।२९।।",
            "a": "7",
            "p": "",
            "n": "29"
        },
        {
            "i": "7030",
            "s": "अचलासनयोगपट्टिका वरकक्ष्या सकृदाप्तमिष्टदम् ।\nपरितोऽपि हरिं स्फुरन्त्यहो अनिशं धन्यतमेति मे मतिः ।। ३० ।।",
            "a": "7",
            "p": "",
            "n": "30"
        },
        {
            "i": "7031",
            "s": "रुचिरेण वरैणचर्मणा रुचिराजद्युतिचारुरोचिषा ।\nपरमोरुनितम्बसङ्गिना परमाश्चर्यतया विराज्यते ।। ३१ ।।",
            "a": "7",
            "p": "",
            "n": "31"
        },
        {
            "i": "7032",
            "s": "तनुनिम्नसुनाभिशोभिते वलिभे वारिजनाभ आदधे ।\nप्रतनावतिसुन्दरे मृदावुदरेऽस्मिन् जगदण्डमण्डलम्।। ३२ ।।",
            "a": "7",
            "p": "",
            "n": "32"
        },
        {
            "i": "7033",
            "s": "हृदये कृतसज्जनोदये सुविशाले मुनिवंशशेखरः ।\nउभयं वहति त्रयीमयं विमलं ब्रह्मसुसूत्रमुत्तमम्।। ३३ ।।",
            "a": "7",
            "p": "",
            "n": "33"
        },
        {
            "i": "7034",
            "s": "असमेऽनधिके सुसाधिते निजताते रविराशिदीधिति ।\nप्रददौ त्रिजगज्जयध्वजं विधिरेतद्गलसङ्गिभूषणम्।। ३४ ।।",
            "a": "7",
            "p": "",
            "n": "34"
        },
        {
            "i": "7035",
            "s": "अरिवारिजलक्षणोल्लसत्सुकुमारारुणपाणिपद्मयोः ।\nपृथुपीवरवृत्तहस्तयोरुपमां नैव लभामहेऽनयोः ।। ३५ ।।",
            "a": "7",
            "p": "",
            "n": "35"
        },
        {
            "i": "7036",
            "s": "भजतां वरतर्कमुद्रया द्यति हस्ताग्रमबोधमीशितुः ।\nअधिजानु समर्पितं परं कृतभूयोभयभङ्गमङ्गलम्।। ३६ ।।",
            "a": "7",
            "p": "",
            "n": "36"
        },
        {
            "i": "7037",
            "s": "सततं गलता स्वतः श्रुतित्रितयेनैव निकाममङ्कितः ।\nसुविडम्बितकम्बुरीक्ष्यते वररेखात्रयवान् गुरोर्गलः।। ३७ ।।",
            "a": "7",
            "p": "",
            "n": "37"
        },
        {
            "i": "7038",
            "s": "सकलास्तकलङ्ककालिमस्फुरदिन्दुप्रकरोरुविभ्रमम् ।\nअधरीकुरुते स्वशोभया वदनं देवशिखामणेरिदम्।। ३८ ।।",
            "a": "7",
            "p": "",
            "n": "38"
        },
        {
            "i": "7039",
            "s": "अरुणाश्मदलान्तरोल्लसन्नवमुक्तावलिमस्य लज्जयेत् ।\nहसतः सितदन्तसन्ततिः परमश्रीररुणोष्ठरोचिषः ।। ३९ ।।",
            "a": "7",
            "p": "",
            "n": "39"
        },
        {
            "i": "7040",
            "s": "द्विजवृन्दकृतं कुतूहलादनुयोगान्धुसहस्रमुत्तमम् ।\nइयमेकपदे सरस्वती श्रुतिभर्तुः परिपूरयत्यहो ।। ४० ।।",
            "a": "7",
            "p": "",
            "n": "40"
        },
        {
            "i": "7041",
            "s": "जलजायतलोचनस्य मामवलोकोऽयमुपेत्य लालयन् ।\nकुरुते परिरभ्य पूरितं भुवनानन्दकरस्मितान्वितः।। ४१ ।।",
            "a": "7",
            "p": "",
            "n": "41"
        },
        {
            "i": "7042",
            "s": "उपकर्णममुष्य भासिता तुलसी मन्त्रयतीव लालिता ।\nमम नाथ पदं न मत्सराज्जलजाद्यानि हरेयुरित्यलम्।। ४२ ।।",
            "a": "7",
            "p": "",
            "n": "42"
        },
        {
            "i": "7043",
            "s": "विभवाभिभवोद्भवादिकं भुवनानां भुवनप्रभोर्भ्रुवोः ।\nअनयोरपि दभ्रविभ्रमात्सभवाम्भोजभवात्मनां भवेत् ।। ४३ ।।",
            "a": "7",
            "p": "",
            "n": "43"
        },
        {
            "i": "7044",
            "s": "त्रिजगत्तिलकालिकान्तरे तिलकोऽयं परभागमाप्तवान् ।\nहरिनीलगिरीन्द्रमस्तकस्फुटशोणोपलपंक्तिसन्निभः।। ४४ ।।",
            "a": "7",
            "p": "",
            "n": "44"
        },
        {
            "i": "7045",
            "s": "नवमम्बुधरं विडम्बयद्वरविद्युद्वलयं जगद्गुरोः ।\nअवलोक्य कृतार्थतामगां सजटामण्डलमण्डनं वपुः।। ४५ ।।",
            "a": "7",
            "p": "",
            "n": "45"
        },
        {
            "i": "7046",
            "s": "न रमाऽपि पदाङ्गुलीलसन्नखधूराजदनन्तसद्गुणान् ।\nगणयेद्गणयन्त्यनारतं परमान् कोऽस्य परो गुणान् वदेत् ।। ४६ ।।",
            "a": "7",
            "p": "",
            "n": "46"
        },
        {
            "i": "7047",
            "s": "न कुतूहलिता कुतूहलं तनुमेनामवलोक्य सद्गुरोः ।\nसनवावरणाण्डदर्शिनो गृहबुद्ध्या मम निष्कुतूहलम् ।। ४७ ।।",
            "a": "7",
            "p": "",
            "n": "47"
        },
        {
            "i": "7048",
            "s": "इति चिन्तयता महाधिया पदवीं बाह्यगतामतीयुषा ।\nसमनोनयनैः पुरागतस्तत आपे वपुषाऽपि वेदराट्।। ४८ ।।",
            "a": "7",
            "p": "",
            "n": "48"
        },
        {
            "i": "7049",
            "s": "गुरुभक्तिभरानताकृतिर्विरचय्याञ्जलिबन्धमञ्जसा ।\nक्षणमामुकुलीकृतेक्षणः स गुरुं केवलमभ्यवन्दत।। ४९ ।।",
            "a": "7",
            "p": "",
            "n": "49"
        },
        {
            "i": "7050",
            "s": "विनयाभरणेन भूषितः स्फुटमष्टाङ्गविशिष्टचेष्टितः ।\nभगवत्तमपादपङ्कजे भगवान् स प्रणनाम भाग्यवान्।। ५० ।।",
            "a": "7",
            "p": "",
            "n": "50"
        },
        {
            "i": "7051",
            "s": "स निरीक्ष्य पराशरात्मजः प्रणतं प्रेष्ठमशेषसद्गुणैः ।\nकरयोर्युगलेन वल्गुना तमुदस्थापयदाशुपातिना।। ५१ ।।",
            "a": "7",
            "p": "",
            "n": "51"
        },
        {
            "i": "7052",
            "s": "अमितप्रमतिं श्रुतीश्वरः परिरेभे परिगृह्य तं द्रुतम् ।\nप्रणयामृतपूर्णमानसः स्मितवक्त्रः परिफुल्ललोचनः।। ५२ ।।",
            "a": "7",
            "p": "",
            "n": "52"
        },
        {
            "i": "7053",
            "s": "यमजाम्युदवाह ऊर्जितो यदि जाम्बूनदवारि संव्रजेत् ।\nकनकद्युतिमध्वसङ्गवानुपमीयेत स तेन नीलभाः।। ५३ ।।",
            "a": "7",
            "p": "",
            "n": "53"
        },
        {
            "i": "7054",
            "s": "यदि राजविभूषणैर्युतौ द्विजवर्यान्वयजाविमौ हरी ।\nनृपगोत्रभुवोः पुराऽऽत्मनोः स्फुटतुल्यावुपगूढयोर्मिथः।।५४।।",
            "a": "7",
            "p": "",
            "n": "54"
        },
        {
            "i": "7055",
            "s": "इदमाप शुकोऽपि लालनं न समग्रं जगतां पितुः पितुः ।\nअलभिष्ट यदेष धन्य इत्यतिकौतूहलमापि तापसैः।। ५५ ।।",
            "a": "7",
            "p": "",
            "n": "55"
        },
        {
            "i": "7056",
            "s": "अमुष्य शिष्या विनयेन तस्मै गुरोरभिप्रायविदो विदग्धाः ।\nतदाऽनुरूपं ददुरासनं ते चतुर्मुखायेव मुकुन्ददासाः।। ५६ ।।",
            "a": "7",
            "p": "",
            "n": "56"
        },
        {
            "i": "7057",
            "s": "आस्यतामित्युदीर्योपविष्ठे सत्यवत्याः सुते सत्यवाचि ।\nमानयन्मन्दहासावलोकैस्तान्मुनीन्द्रानिहोपाविशत्सः।।५७।।",
            "a": "7",
            "p": "",
            "n": "57"
        },
        {
            "i": "7058",
            "s": "अवगम्य तं मुनिगणा वरिष्ठतो विधिवद्व्यधुर्विधिविदोऽस्य माननाम् ।\nअपि सङ्कथाः श्रुतिसुखाः कवीन्द्रयोरनयोर्निशम्य परमां मुदं ययुः ।। ५८ ।।",
            "a": "7",
            "p": "",
            "n": "58"
        },
        {
            "i": "7059",
            "s": "सज्ज्ञानायानन्दविज्ञानमूर्ती प्राप्तौ पृथ्वीमाश्रमे तत्र तावत् ।\nजाज्वल्येते विष्णुवायू स्म देवौ वेदव्यासानन्दतीर्थाभिधानौ ।। ५९ ।।",
            "a": "7",
            "p": "",
            "n": "59"
        },
        {
            "i": "8001",
            "s": "प्रतिभाप्रभाप्रमुखसद्गुणैर्निजैरतिविस्मयं नियमिनां मनो नयन् ।\nपुरुधीः कदाचिदथ वेदनायकं विजने शनैरुपससाद तं वने ।। १ ।।",
            "a": "8",
            "p": "",
            "n": "1"
        },
        {
            "i": "8002",
            "s": "सुविशेषशेषवदशेषवर्णितप्रतिबोद्धुरस्य ननु शिष्यतोचिता ।\nगुरुमानसस्य गुरुताऽपि सत्पतेरिति सोपसत्तिरमरैरमान्यत।। २ ।।",
            "a": "8",
            "p": "",
            "n": "2"
        },
        {
            "i": "8003",
            "s": "पुर एव पूरितमपूरयत् पुनर्ननु कृष्ण एष परमार्थसङ्ख्यया ।\nभगवन्मनः पुरमिवायतं पुरा निजधाम तां च जगृहे तदद्भुतम् ।। ३ ।।",
            "a": "8",
            "p": "",
            "n": "3"
        },
        {
            "i": "8004",
            "s": "इतिहाससुन्दरपुराणसूत्रसत्प्रियपञ्चरात्रनिजभावसंयुतम् ।\nअशृणोदनन्तहृदनन्ततोऽचिरात्परमार्थमप्यगणितागमावलेः ।। ४ ।।",
            "a": "8",
            "p": "",
            "n": "4"
        },
        {
            "i": "8005",
            "s": "ऋजुपुङ्गवस्य परिजानतः स्वयं सकलं तदप्यलमनन्तजन्मसु ।\nस्वकृतोर्वनुग्रहबलादमुष्य तां विशिशेष शेषशयनः पुनर्धियम् ।। ५ ।।",
            "a": "8",
            "p": "",
            "n": "5"
        },
        {
            "i": "8006",
            "s": "अथ बादरायणसहायसम्पदा प्रययौ प्रणन्तुममितान्तरो युतः ।\nअपि नादिरायणपदोदितं हरेर्वपुरन्तरं लसितमाश्रमान्तरे ।। ६ ।।",
            "a": "8",
            "p": "",
            "n": "6"
        },
        {
            "i": "8007",
            "s": "तमपश्यदाश्रमवरे प्रभूतधीर्ज्वलनं ज्वलन्तमिव धूमवर्जितम् ।\nवरवल्कलाकलितमौञ्जिमेखलं विलसज्जटावलयमादिपूरुषम्।। ७ ।।",
            "a": "8",
            "p": "",
            "n": "7"
        },
        {
            "i": "8008",
            "s": "अतिदुर्जयेन्द्रियजयादिरूपिणा तपसा वसन्तमिव सन्ततं वने ।\nनिजरूपभूतनिरपेक्षनिर्मलप्रचुरात्मसौख्यरतमप्यनारतम् ।। ८ ।।",
            "a": "8",
            "p": "",
            "n": "8"
        },
        {
            "i": "8009",
            "s": "नयनद्वयेन नलिनप्रभामुषा परिफुल्लताविलसितेन विस्मयात् ।\nतमवेक्ष्य धर्मजमधर्मदुर्लभं मनसेति भूरितरमानसोऽस्मरत् ।। ९ ।।",
            "a": "8",
            "p": "",
            "n": "9"
        },
        {
            "i": "8010",
            "s": "जगतां चतुर्दशतयं चतुर्मुखप्रमुखैर्युतं प्रलयमानिनाय यः ।\nसममुल्लसन् कमलयैव केवलं परमः स एष हि पुराणपूरुषः।। १० ।।",
            "a": "8",
            "p": "",
            "n": "10"
        },
        {
            "i": "8011",
            "s": "त्रिगुणाकृतिप्रकृतितो गुरुं ततस्त्रिविधामहङ्कृतिममर्त्यखान्यतः ।\nअपि भूतपञ्चकमितोऽण्डमण्डलं भगवानसाविह जगन्ति चासृजत् ।। ११ ।।",
            "a": "8",
            "p": "",
            "n": "11"
        },
        {
            "i": "8012",
            "s": "विधिवायुवीन्द्रशिवकौशिकेशकानमरामरानुगनरासुरादिकान् ।\nसृजति प्रपालयति हन्ति सन्ततं स्वगतिं प्रयापयति चैष लीलया ।। १२ ।।",
            "a": "8",
            "p": "",
            "n": "12"
        },
        {
            "i": "8013",
            "s": "अगणेयसद्गुणगणो विदूषणः स्ववशाखिलोऽप्यनुपचारतः स्वयम् ।\nस्मृतिकीर्तनप्रणतिभिर्विमुक्तये स्वजनस्य यात्ययमनेकरूपताम् ।। १३ ।।",
            "a": "8",
            "p": "",
            "n": "13"
        },
        {
            "i": "8014",
            "s": "चतुराननाय चतुरः पुराऽऽगमान् प्रददावसावनिमिषेश्वरः प्रभुः ।\nविनिहत्य हि श्रुतिमुषं पुरातनं वपुषोद्धतं हयमुखेन सद्रिपुम् ।। १४ ।।",
            "a": "8",
            "p": "",
            "n": "14"
        },
        {
            "i": "8015",
            "s": "अमरेन्द्रवैरिभुजदण्डमण्डलप्रतिकर्षपुष्करपतद्धरोद्धृतिः ।\nविदधे वराहवपुषाऽमुनोर्मिमत्सृतिसिन्धुकच्छपतयाऽऽप्तरक्षिणा ।। १५ ।।",
            "a": "8",
            "p": "",
            "n": "15"
        },
        {
            "i": "8016",
            "s": "नरसिंह एष विददार दारुणं प्रतिघोदये नखरचक्रतेजसा ।\nस्वरिपुं क्षणेन सरसः स्फुरत्तनुं पृथुसत्वमिष्टजनभीतिभञ्जनः।।१६।।",
            "a": "8",
            "p": "",
            "n": "16"
        },
        {
            "i": "8017",
            "s": "अपि वामनो ललितबाल्यवानयं प्रतिभाबलेन कृतदैत्यकौतुकः ।\nउपधेरधः कृतबलीन्द्रशात्रवः स्वजनाय केवलमदात्परं पदम्।।१७।।",
            "a": "8",
            "p": "",
            "n": "17"
        },
        {
            "i": "8018",
            "s": "कथयन्त्यमुं परशुभासमानगोहतमर्त्यदेवतमसं मुहुर्मुहुः ।\nजगतां हितं हरिमिवापरं हरिं गुरुशक्तितापसवरान्वयोद्भवम् ।। १८ ।।",
            "a": "8",
            "p": "",
            "n": "18"
        },
        {
            "i": "8019",
            "s": "करुणाकरः स वसुदेवमोददो भगवान् पुरा हिमकरान्वयेऽभवत् ।\nजितवान् दिशो दशरथोऽग्रयसम्पदो जनको बभूव भुवि यस्य वैरिहा ।। १९ ।।",
            "a": "8",
            "p": "",
            "n": "19"
        },
        {
            "i": "8020",
            "s": "भुजगेश्वरोऽपि भुवनेश्वरप्रियः समजन्यथारिदरजन्मभुव्यभूत् ।\nतममुष्य कान्तिविजितेन्दुमग्रजं रमणीयमाहुरिह रामनामकम् ।। २० ।।",
            "a": "8",
            "p": "",
            "n": "20"
        },
        {
            "i": "8021",
            "s": "जनकेन सोऽथ विरहासहिष्णुना मुहुरीक्षितो वनमनीयत प्रभुः ।\nचकितेन दुष्टजनतस्तपस्विना तत आसुरीं निशिचरीं जघान सः।।२१।।",
            "a": "8",
            "p": "",
            "n": "21"
        },
        {
            "i": "8022",
            "s": "मुनिसप्ततन्तुकृतवैरबन्धनं कटुकेश्यरिष्टपदमुख्यदुर्जनम् ।\nक्षपयन्तमुद्यतसुबाहुमाहवे तमथाभ्यनन्ददमरादिसद्गणः ।। २२ ।।",
            "a": "8",
            "p": "",
            "n": "22"
        },
        {
            "i": "8023",
            "s": "सवने विकस्वरगुणस्वरद्विजे स्फुरिते चरन् सकलगोकुलप्रियः ।\nइतकामतापसरसार्द्रधीगिरः प्रतिलालयन्नरमतैष सुन्दरीः।। २३ ।।",
            "a": "8",
            "p": "",
            "n": "23"
        },
        {
            "i": "8024",
            "s": "सहजान्वितः सकलमित्रसंयुतो मधुरां पुरीं जनकवल्लभां गतः ।\nप्रविशन्निमां स जगदेकसुन्दरो नरनार्युदारनयनोत्सवोऽभवत् ।।२४।।",
            "a": "8",
            "p": "",
            "n": "24"
        },
        {
            "i": "8025",
            "s": "अथ खण्डितेश्वरधनुः स लीलया क्षपितोग्रसेननृपपुत्रपौरुषः ।\nसमुपास्य विप्रगुरुमब्जभूगुरुः स्वजनानमोदयदमेयतेजसा।। २५ ।।",
            "a": "8",
            "p": "",
            "n": "25"
        },
        {
            "i": "8026",
            "s": "कमलामयं कमलपत्रलोचनां भुवमागतां नृपसुतां गृहीतवान् ।\nनिजलीलया विजितराजशात्रवो मुदमापदाप्य पुरमब्धिदुर्गमम् ।। २६ ।।",
            "a": "8",
            "p": "",
            "n": "26"
        },
        {
            "i": "8027",
            "s": "स जगाम मातृजनतुष्टये किल त्वरितो(ऽ)वनं विदधदीप्सितं सताम् ।\nसह भार्ययाऽपि शुभया महाजयध्वजलक्ष्मणाग्रयसुहृदा विना(ऽ)मुदा ।। २७ ।।",
            "a": "8",
            "p": "",
            "n": "27"
        },
        {
            "i": "8028",
            "s": "समतीतपर्वतपुरोगदुर्गमः खरदूषणादिसुजनद्विषो बहून् ।\nस निहत्य विश्वभयदं सुदुस्सहं नरकं महातम उपानयत्क्रमात् ।। २८ ।।",
            "a": "8",
            "p": "",
            "n": "28"
        },
        {
            "i": "8029",
            "s": "रुचिराश्रमाजिरचिताग्रयतेजसा प्रियया प्रियो भुवनमान्यया समम् ।\nभृशमाकुलीकृतमदप्रमादवत्सुरपारिजातहृदवाप धाम सः।। २९ ।।",
            "a": "8",
            "p": "",
            "n": "29"
        },
        {
            "i": "8030",
            "s": "हरितामधीशनरदेवमण्डलं दशकं विजित्य परभीषणं मुहुः ।\nस्फुरितामिह प्रियतमां निजश्रियं भगवानुपैक्षत हरन्तमप्रियम् ।। ३० ।।",
            "a": "8",
            "p": "",
            "n": "30"
        },
        {
            "i": "8031",
            "s": "अभिवन्दितः पवननन्दनादिभिः स कदाचिदिन्द्रसुतवर्धको गवा ।\nनिजराज्यमात्मदयिताय दत्तवान् हरिसूनवे हतविपक्षमुत्तमम् ।। ३१ ।।",
            "a": "8",
            "p": "",
            "n": "31"
        },
        {
            "i": "8032",
            "s": "मुदमाप्य तत्र दयितोरुवार्तया मधुहा मरुत्सुतमुखप्रवृत्तया ।\nहरितिग्मचक्रलसितोऽब्धिमध्यगं प्रययौ स पुण्यजनसेवितं पुरम् ।। ३२ ।।",
            "a": "8",
            "p": "",
            "n": "32"
        },
        {
            "i": "8033",
            "s": "पृथुकुम्भकर्णगजराजमुद्धतं ससहोदरं सविबुधेन्द्रशात्रवम् ।\nधरणीभरं पृथुलचक्रमक्षिणोन्निशितेषुचक्रकृतविक्रमः प्रभुः।। ३३ ।।",
            "a": "8",
            "p": "",
            "n": "33"
        },
        {
            "i": "8034",
            "s": "अथ भार्यया हुतवहं प्रविष्टया सहितः सहोदरपुरःसरैरपि ।\nअयमाप्य धाम चिरमिष्टदः सतां निजमूलरूपपरमैक्यमेयिवान्।। ३४ ।।",
            "a": "8",
            "p": "",
            "n": "34"
        },
        {
            "i": "8035",
            "s": "महिदासपूज्यचरणो द्विजादभूद्विदितात्स विष्णुयशसोऽमलात्मनः ।\nइह यो दधे जगति पापशान्तये बहुधामहेतिमतिदीप्तगोस्थितिम् ।। ३५ ।।",
            "a": "8",
            "p": "",
            "n": "35"
        },
        {
            "i": "8036",
            "s": "सुतपोरुचेरयमपापकर्दमान्ननु मानवीतनयतामुपेयिवान् ।\nसमयेन भूरिनिजभक्तिपूरितान् समजीजनत् सुमनसः स देवराट् ।। ३६ ।।",
            "a": "8",
            "p": "",
            "n": "36"
        },
        {
            "i": "8037",
            "s": "सुबृहत्पयोधरमिथःप्रसंहतिप्रकटीभवत्परमयौवनाकृतिः ।\nअसुराहितां वरविलासिनीतनुः प्रददावमुष्य सुरराशये सुधाम् ।। ३७ ।।",
            "a": "8",
            "p": "",
            "n": "37"
        },
        {
            "i": "8038",
            "s": "सुजनाय दत्तपद आत्मशुद्धिदः सुकुमाररूप्यभवदेष शाश्वतः ।\nअनसूयया शुचिमनीषया धृतः परमादरेण मुनिपुङ्गवोढया।। ३८ ।।",
            "a": "8",
            "p": "",
            "n": "38"
        },
        {
            "i": "8039",
            "s": "दयितः सतामृषभ एष भूधरो वपुरुद्वहन् परमहंसलक्षणम् ।\nव्यहरद्वलक्षतमपक्षशोभनं परतत्त्वलिप्सुसनकादिवन्दितः।। ३९ ।।",
            "a": "8",
            "p": "",
            "n": "39"
        },
        {
            "i": "8040",
            "s": "उदपादि धर्मतनयो ह्ययं हरिर्नरदेवसोदर उदारविक्रमः ।\nअपि कृष्ण इत्यभिहितो मुदे सतां स्वयमेव यस्य सहजो व्यजायत।।४०।।",
            "a": "8",
            "p": "",
            "n": "40"
        },
        {
            "i": "8041",
            "s": "परमात्मने सततमेकरूपिणे दशरूपिणे शतसहस्ररूपिणे ।\nअविकारिणे स्फुटमनन्तरूपिणे सुखचित्समस्ततनवे नमो नमः।।४१।।",
            "a": "8",
            "p": "",
            "n": "41"
        },
        {
            "i": "8042",
            "s": "इति चिन्तयन्नविरलान्तरो हरिं प्रणनाम सप्रणयमादृतोऽमुना ।\nअजितौ परस्परसभाजितौ स तौ निकषा निषीदति पुरोपवेशिनौ।।४२।।",
            "a": "8",
            "p": "",
            "n": "42"
        },
        {
            "i": "8043",
            "s": "विविधा विधाय किल तत्र सङ्कथा वदनं मुनीन्द्रतनयस्य सुन्दरम् ।\nअवलोक्य लोकपतिरानतं महासुखतीर्थमाह रहसि स्म गामिमाम् ।। ४३ ।।",
            "a": "8",
            "p": "",
            "n": "43"
        },
        {
            "i": "8044",
            "s": "श्रुणु देवकार्यमवधार्य धैर्यवान् मदुदीर्यमाणमिदमार्यसम्मतम् ।\nभविताऽन्यदुष्करतरं विधाय यत्तरुणं तवावतरणं महाफलम् ।। ४४ ।।",
            "a": "8",
            "p": "",
            "n": "44"
        },
        {
            "i": "8045",
            "s": "अपिधाय सूत्रहृदयं सतां प्रियं प्रविधाय भाष्यमधुना निजेच्छया ।\nअपरैः श्रुतिस्मृतिनिजार्थदूषकैः सुतरां तिरोभवति संविदाहता ।। ४५ ।।",
            "a": "8",
            "p": "",
            "n": "45"
        },
        {
            "i": "8046",
            "s": "अपनेतुमेनमनयं कृतं खलैः प्रतिनेतुमात्मजनतां शुभां गतिम् ।\nकुरु सूत्रभाष्यमविलम्बितं व्रजेः सुमतेन योजय कवे श्रुतिस्मृतीः।।४६।।",
            "a": "8",
            "p": "",
            "n": "46"
        },
        {
            "i": "8047",
            "s": "अमितां मितामपि गिरं जगद्गुरोरिति तां निशम्य विरलेतरान्तरः ।\nवदतां वरस्तमवदत् तदा तयोर्विरहाक्षमः खलु चराचरेशयोः ।। ४७ ।।",
            "a": "8",
            "p": "",
            "n": "47"
        },
        {
            "i": "8048",
            "s": "भवतोरितः सततसेवनामृते मम मंत्त्कुमस्तु भगवन्ननुग्रहः ।\nन लभेय वल्लभतमेदृशं सुखं जगतां त्रयेऽपि जगदेकमङ्गलम् ।। ४८ ।।",
            "a": "8",
            "p": "",
            "n": "48"
        },
        {
            "i": "8049",
            "s": "कलिकालकालितगुणे धरातले सुजनो न नूनमधुनाऽस्ति योग्यधीः ।\nपरतत्त्ववर्णनमयोग्यतावते ननु हव्यदानमिव निन्द्यते शुने।। ४९ ।।",
            "a": "8",
            "p": "",
            "n": "49"
        },
        {
            "i": "8050",
            "s": "इति तं ब्रुवाणमयमब्रवीद्विभुर्भुवि सन्ति सौम्य पुरुषा गुणोचिताः ।\nविमलान्मणीनिव गुणोज्खितानिमान् दयया विशोधय विशुद्धगोगणैः ।। ५० ।।",
            "a": "8",
            "p": "",
            "n": "50"
        },
        {
            "i": "8051",
            "s": "तव कीर्तिरार्तिमतिमात्रमानयेदशुभान् प्रभाकरविभेव कौशिकान् ।\nकमलाकरानिव शुभान्प्रबोधयेत्परमाज्ञया मम विशेषतोऽनिशम् ।। ५१ ।।",
            "a": "8",
            "p": "",
            "n": "51"
        },
        {
            "i": "8052",
            "s": "इति सा महीधरमुखाद्विनिःसृता जगतां सुखाय विशदा सरस्वती ।\nद्विजराजगोविषयतातिपूरितं प्रविवेश मध्वपृथुबुद्धिवारिधिम् ।। ५२ ।।",
            "a": "8",
            "p": "",
            "n": "52"
        },
        {
            "i": "8053",
            "s": "मतमित्यवेत्य महितं महतोरभिधाय बाढमिति धीरमतिः ।\nअनयोर्नियोगमधिरोपितवान् स्वशिरस्यनन्यसुवहं प्रणमन्।।५३।।",
            "a": "8",
            "p": "",
            "n": "53"
        },
        {
            "i": "8054",
            "s": "आम्नायास्त्रय इव तत्त्वबोधकास्ते पापघ्नास्त्रय इव पावकाः प्रजानाम् ।\nलोका वा सकलभृतस्त्रयोऽत्र रेजुः सानन्दा मुनिसुतधर्मसूनुमध्वाः।।५४।।",
            "a": "8",
            "p": "",
            "n": "54"
        },
        {
            "i": "9001",
            "s": "चोदयन्तमथ गन्तुमादरात्तत्र धर्मजमजं प्रणम्य सः ।\nसौख्यतीर्थकविलोकनायको वेदनायकपुरस्सरो ययौ ।। १ ।।",
            "a": "9",
            "p": "",
            "n": "1"
        },
        {
            "i": "9002",
            "s": "आश्रमान्तरमवाप्य कृष्णतः श्राव्यमेष सकलं च शुश्रुवान् ।\nचित्तवृत्तिमनुवृत्तिमान् गुरोः साध्ववेत्य गमनोन्मुखोऽभवत् ।। २ ।।",
            "a": "9",
            "p": "",
            "n": "2"
        },
        {
            "i": "9003",
            "s": "मन्दहासमृदुसुन्दराननं वन्दनीयमभिवन्द्य सत्पतिम् ।\nप्राज्ञमौलिमणिरभ्यनुज्ञया तस्य तावदगमन्महामतिः ।। ३ ।।",
            "a": "9",
            "p": "",
            "n": "3"
        },
        {
            "i": "9004",
            "s": "तस्य वल्लभतमाऽऽस वासभूर्मानसात्पृथुलमानसस्य नो ।\nनात्यजत्क्षणमपि ह्यसाविदं नैष नाथविरही ततोऽभवत् ।। ४ ।।",
            "a": "9",
            "p": "",
            "n": "4"
        },
        {
            "i": "9005",
            "s": "वीरदृष्टिकृतसिंहविभ्रमः शान्तदृष्टिकृतशान्तसम्मदः ।\nतत्र तत्र पथि पथ्यविभ्रमः पर्वतादवततार सर्वधीः ।। ५ ।।",
            "a": "9",
            "p": "",
            "n": "5"
        },
        {
            "i": "9006",
            "s": "वानरेन्द्र इव तीर्णवारिधिर्वासुदेव इव रत्नराजवान् ।\nभीमसेन इव सूनवर्यहृन्निर्वृतिं स्वजनमानिनाय सः ।। ६ ।।",
            "a": "9",
            "p": "",
            "n": "6"
        },
        {
            "i": "9007",
            "s": "अग्निशर्ममुखपञ्चषैर्द्विजैरन्नमाहृतमलं पृथक् समम् ।\nकृत्स्नमाददयमित्यविस्मयः कृत्स्नमत्तुमलमेष हि क्षये ।। ७ ।।",
            "a": "9",
            "p": "",
            "n": "7"
        },
        {
            "i": "9008",
            "s": "व्यासदेवहृदयातिवल्लभं वासुदेवमगणेयसद्गुणम् ।\nसाधयत् सकलदोषवर्जितं ज्ञानभक्तिदमनन्तसौख्यदम् ।। ८ ।।",
            "a": "9",
            "p": "",
            "n": "8"
        },
        {
            "i": "9009",
            "s": "उक्तमुक्तमभिधेयमुत्तमं वेदवाक्यमनुवादयन् मुहुः ।\nव्यञ्जयत् स्मृतिवचोभिरञ्जसा तस्य चार्थमतियुक्तयुक्तिमत्।। ९ ।।",
            "a": "9",
            "p": "",
            "n": "9"
        },
        {
            "i": "9010",
            "s": "बालसङ्घमपि बोधयद्भृशं दुर्निरूपवचनं च पण्डितैः ।\nअप्रमेयहृदयं प्रसादवत् सौम्यकान्ति च विपक्षभीषणम् ।। १० ।।",
            "a": "9",
            "p": "",
            "n": "10"
        },
        {
            "i": "9011",
            "s": "अस्तदूषणमवन्ध्यभाषणं लक्षितं सकललक्षणैः समम् ।\nमाननीयमपि नाकिनायकैः रूपमन्यदिव धन्यमात्मनः ।। ११ ।।",
            "a": "9",
            "p": "",
            "n": "11"
        },
        {
            "i": "9012",
            "s": "एकविंशतिकुभाष्यदूषकं ब्रह्मसूत्रगणभाष्यमद्भुतम् ।\nअप्यदूष्यमतनोदनन्तधीः भूतभाविभवदात्मभिः क्वचित् ।। १२ ।।",
            "a": "9",
            "p": "",
            "n": "12"
        },
        {
            "i": "9013",
            "s": "गाङ्गमङ्गलतरङ्गभङ्गदप्रान्तसुश्रिहरिवेश्मकृत्समः ।\nयद्गतैकतमवर्णलेखकः सत्यतीर्थ इह भाष्यमालिखत् ।। १३ ।।",
            "a": "9",
            "p": "",
            "n": "13"
        },
        {
            "i": "9014",
            "s": "तत्र देवमभिवन्द्य यातवान् स्वामिनो वचनगौरवाद् द्रुतम् ।\nसानुगो विविधभूरतीत्य गोदावरीतटमगादलेशधीः ।। १४ ।।",
            "a": "9",
            "p": "",
            "n": "14"
        },
        {
            "i": "9015",
            "s": "प्राज्ञवित्तमयमाप्तुमागतैः पण्डितैर्द्विनवशाखिभिः श्रुतीः ।\nप्रस्तुता अभिदधौ परीक्षकैः षट् च तत्र समयानखण्डयत् ।। १५ ।।",
            "a": "9",
            "p": "",
            "n": "15"
        },
        {
            "i": "9016",
            "s": "ते पृथक् पृथगमुं स्वशाखया दर्शनेन च परीक्ष्य निर्जिताः ।\nसर्ववित् त्वमसि मुख्यतः कवे नास्ति ते सदृश इत्यथाब्रुवन् ।। १६ ।।",
            "a": "9",
            "p": "",
            "n": "16"
        },
        {
            "i": "9017",
            "s": "यस्त्रयीसकलपक्षशिक्षकस्तत्र संसदि वरिष्ठसम्मतः ।\nशोभनोपपदभट्टनामकः पूर्णसंख्यमनमन्मुहुर्मुदा ।। १७ ।।",
            "a": "9",
            "p": "",
            "n": "17"
        },
        {
            "i": "9018",
            "s": "यस्तु तार्किकशिखामणिः सुधीर्वर्तमानसमयान् निराकरोत् ।\nवेदभारतपुराणनिष्ठितो भाष्यमेतदशृणोत् स मध्वतः ।। १८ ।।",
            "a": "9",
            "p": "",
            "n": "18"
        },
        {
            "i": "9019",
            "s": "नापरेषु रतिमाययौ क्वचिद्भाष्यमद्भुतमिदं स शुश्रुवान् ।\nनारविन्दमकरन्दमाप्तवानच्छपिच्छ इव वाञ्छतीतरत् ।। १९ ।।",
            "a": "9",
            "p": "",
            "n": "19"
        },
        {
            "i": "9020",
            "s": "तत्र तत्र स सभासु भासुरो नन्दितीर्थसमयोक्तयुक्तिभिः ।\nवादिनो विशकलय्य तान् समाक्रम्य वाचमुचितामुदाहरत्।। २० ।।",
            "a": "9",
            "p": "",
            "n": "20"
        },
        {
            "i": "9021",
            "s": "चूर्णकृद्विविधशङ्खचूर्णकश्चूर्णनाय बहुधाऽप्यशक्नुवान् ।\nअत्यजद्विफलधीः प्रदक्षिणावर्तवारिजमनर्घ्यमप्यहो ।। २१ ।।",
            "a": "9",
            "p": "",
            "n": "21"
        },
        {
            "i": "9022",
            "s": "अप्रमेयमतिशास्त्रमीदृशं यस्त्यजत्युपनतं सुदुर्लभम् ।\nतस्य तुल्यमतिरेष दुर्जनो नाथवाऽस्य सुदृशोऽस्ति नीचधीः ।। २२ ।।",
            "a": "9",
            "p": "",
            "n": "22"
        },
        {
            "i": "9023",
            "s": "कोऽपि तं गुणविशेषविच्च विक्रीय भूरिधनमाप पूरुषः ।\nन ह्यनर्घ्यगुणमूल्यमाप्यते भाग्यदैवमिह योग्यतानुगम् ।। २३ ।।",
            "a": "9",
            "p": "",
            "n": "23"
        },
        {
            "i": "9024",
            "s": "व्यक्तमुन्नतिमितोऽप्ययं जनस्तस्य यन्न लभतेऽखिलं फलम् ।\nस्तोकमानसतया ततो व्रजेत् तस्य हन्त पुरुषस्य तुल्यताम् ।। २४ ।।",
            "a": "9",
            "p": "",
            "n": "24"
        },
        {
            "i": "9025",
            "s": "क्रीतवान् नरपतिर्महादरं सादरं पुनरुदारचेष्टितः ।\nअर्चयन् सततमाप सम्पदो या न ता वचनचित्तगोचराः।। २५ ।।",
            "a": "9",
            "p": "",
            "n": "25"
        },
        {
            "i": "9026",
            "s": "शास्त्रकल्पकतरोरमुष्य कः प्राप्नुयात् सकलमप्यहो फलम् ।\nयस्तमुत्तमगुणं विडम्बयेदित्युदीर्य स जनानरञ्जयत् ।। २६ ।।",
            "a": "9",
            "p": "",
            "n": "26"
        },
        {
            "i": "9027",
            "s": "नेदृशैः कविभिरेव केवलं हन्त पूज्यचरणोऽभ्यपूज्यत ।\nशर्वशक्रगुरुपूर्वदैवतैरप्यलं सुसमयोद्गमोत्सवे ।। २७ ।।",
            "a": "9",
            "p": "",
            "n": "27"
        },
        {
            "i": "9028",
            "s": "निम्नभूरिव सतीः प्रजा व्रजन् वारिदर्तुरशनैरपूरि सः ।\nप्राज्यतापहरदर्शनाम्बुना तुङ्गदेशमिव दुर्जनं तु नो ।। २८ ।।",
            "a": "9",
            "p": "",
            "n": "28"
        },
        {
            "i": "9029",
            "s": "कर्मभिः सकललोककौतुकैर्मानितः पथि जनैः समागतः ।\nसन्ननाम शिवनामकीर्तनं राजतासनपुरे विराजितम् ।। २९ ।।",
            "a": "9",
            "p": "",
            "n": "29"
        },
        {
            "i": "9030",
            "s": "अच्युतप्रमतिरच्युतप्रियं तं दशप्रमतिमागतं तदा ।\nवन्दमानमवलोक्य यां मुदं प्राप्तवांस्तदवधिर्न विद्यते ।। ३० ।।",
            "a": "9",
            "p": "",
            "n": "30"
        },
        {
            "i": "9031",
            "s": "प्रीतिमार्ययतिरुत्तमां पुरा प्रेषिताप्रतिमभाष्यदृग्ययौ ।\nअप्यतोऽतिशयिनीं शुचिस्मितं तं विलोक्य सुचिराद्दिदृक्षितम् ।। ३१ ।।",
            "a": "9",
            "p": "",
            "n": "31"
        },
        {
            "i": "9032",
            "s": "पूर्णदृष्टिजलधेर्गृहीतवान् भाष्यसंज्ञममृतं सुखावहम् ।\nचित्रमेष यतिराड् घनाघनो ग्राहयंश्च मनुजान् मुमोच नो।। ३२ ।।",
            "a": "9",
            "p": "",
            "n": "32"
        },
        {
            "i": "9033",
            "s": "सानुनीतिरथ नीतिमानयं भाष्यसद्गुणगणानवर्णयत् ।\nशोभनाय गुरवे स्वभावतः कालतः कुमतलीनबुद्धये ।। ३३ ।।",
            "a": "9",
            "p": "",
            "n": "33"
        },
        {
            "i": "9034",
            "s": "उक्तिभिस्तमसकृत् सुयुक्तिभिर्बोधयन् बहुलधीः प्रसङ्गतः ।\nस्थेयसो भिषगिवास्य हृद्गतं मूलदोषमरुचेरचिन्तयत् ।। ३४ ।।",
            "a": "9",
            "p": "",
            "n": "34"
        },
        {
            "i": "9035",
            "s": "दक्षपक्षविहृतेन ताडयन् भीषयन् समधिकस्वरश्रिया ।\nहंसराट् कलिमलं निराकरोदेकदृष्टिमिव मानसाद्वुरोः ।। ३५ ।।",
            "a": "9",
            "p": "",
            "n": "35"
        },
        {
            "i": "9036",
            "s": "निष्कलङ्कमिव चन्द्रमण्डलं पुण्डरीकमिव फुल्लतां गतम् ।\nवारि शारदमिव प्रसादवच्चित्तमच्युतमतेर्भृशं बभौ ।। ३६ ।।",
            "a": "9",
            "p": "",
            "n": "36"
        },
        {
            "i": "9037",
            "s": "आननन्द स हि मध्वशास्त्रमाकर्णयन्कुसमयाग्रही पुरा ।\nमोहपीतलवणोदको मुहुः प्राक् पिपासुरमृतं पिबन्निव ।। ३७ ।।",
            "a": "9",
            "p": "",
            "n": "37"
        },
        {
            "i": "9038",
            "s": "विस्तृतान्तरवियत्पदौ यती आस्यतां सुसमयप्रकाशनात् ।\nतौ यथा विधुरवी अहो अहोरात्रमप्युरुतमो नृमोहकम् ।। ३८ ।।",
            "a": "9",
            "p": "",
            "n": "38"
        },
        {
            "i": "9039",
            "s": "सज्जनान् सह महादरेण नॄन् पापिनां प्रकृतितोऽप्रियाकृति ।\nदारुणाघगणदारणं स्म स ग्राहयत्यपि सुदर्शनद्वयम् ।। ३९ ।।",
            "a": "9",
            "p": "",
            "n": "39"
        },
        {
            "i": "9040",
            "s": "नन्वनन्यशरणात्मनां सतां सिद्धिविघ्नमुखदोषभेषजम् ।\nऐच्छदच्छलदयोदयादयं रूप्यपीठपुरगः कदाचन ।। ४० ।।",
            "a": "9",
            "p": "",
            "n": "40"
        },
        {
            "i": "9041",
            "s": "गोपिकाप्रणयिनः श्रियः पतेराकृतिं दशमतिः शिलामयीम् ।\nशिष्यकैस्त्रिचतुरैर्जलाशये शोधयन्निह ततो व्यगाहयत् ।। ४१ ।।",
            "a": "9",
            "p": "",
            "n": "41"
        },
        {
            "i": "9042",
            "s": "स्पर्शनाद्भगवतोऽतिपावनात् सन्निधानपदतां गतां हरेः ।\nत्रिंशदुद्यतनरैः सुदुर्धरां लीलयाऽनयदिमामसौ मठम् ।। ४२ ।।",
            "a": "9",
            "p": "",
            "n": "42"
        },
        {
            "i": "9043",
            "s": "मन्दहासमृदुसुन्दराननं नन्दनन्दनमतीन्द्रियाकृतिम् ।\nसुन्दरं स इह सन्न्यधापयद्वन्द्यमाकृतिशुचिप्रतिष्ठया ।। ४३ ।।",
            "a": "9",
            "p": "",
            "n": "43"
        },
        {
            "i": "9044",
            "s": "मानिनोऽपि हि वशीचकार यो दैवतप्रतिभयाऽऽत्मनः खलः ।\nयायजूकगुणमात्मनः स्मरन् यो जराघटितगोत्र उच्यते ।। ४४ ।।",
            "a": "9",
            "p": "",
            "n": "44"
        },
        {
            "i": "9045",
            "s": "आत्मनः प्रियतमक्रतोरमुं पापपूरुषमवेक्ष्य घातुकम् ।\nतं निरस्य जनमप्यथाहितं सर्वभूधरसमर्थपूर्वकम् ।। ४५ ।।",
            "a": "9",
            "p": "",
            "n": "45"
        },
        {
            "i": "9046",
            "s": "विश्वविस्मयकरः स्वतेजसा वन्द्यमानचरणः पुनर्जनैः ।\nचित्रदिग्विजयकीर्त्यकीर्तिमान् मोदयन्ननुदिनं निजाः प्रजाः ।। ४६ ।।",
            "a": "9",
            "p": "",
            "n": "46"
        },
        {
            "i": "9047",
            "s": "वासुदेवदयितो महिष्ठधीर्वासुदेवमथ साध्वयाजयत् ।\nधर्मसूनुमिव धार्मिकं पुरा भीममूर्तिरयमेव भूसुरम् ।। ४७ ।।",
            "a": "9",
            "p": "",
            "n": "47"
        },
        {
            "i": "9048",
            "s": "याज्यया समुचितानुवाक्यया सप्रवर्ग्यविभवैरभिष्टवैः ।\nविश्ववेत्तुरनुजोऽत्र होतृतां प्राप्य दैवतततीरतोषयत् ।। ४८ ।।",
            "a": "9",
            "p": "",
            "n": "48"
        },
        {
            "i": "9049",
            "s": "स प्रयुज्य निशिता निशातधीर्वैश्वदेववरशास्त्रसन्ततीः ।\nराक्षसासुरनिरासकृत् सुरान् वीरवर्य इव भागमापयत् ।। ४९ ।।",
            "a": "9",
            "p": "",
            "n": "49"
        },
        {
            "i": "9050",
            "s": "वायुना त्रिरपि पूर्वपायिना सर्वदैवतजिता तरस्विना ।\nयोऽपरोक्षवपुषाऽप्यपेक्षितः कोऽत्र वर्णयति तं महाक्रतुम् ।। ५० ।।",
            "a": "9",
            "p": "",
            "n": "50"
        },
        {
            "i": "9051",
            "s": "ब्रह्मवेदननिविष्टचेतसां कर्म तत्र करणान्तरं भवेत् ।\nज्ञापयन्निति परात्मवेदकः कर्म धर्ममपि स ह्यचीकरत् ।। ५१ ।।",
            "a": "9",
            "p": "",
            "n": "51"
        },
        {
            "i": "9052",
            "s": "यानि यानि चरितानि यानि यानीरितानि च मनोहराण्यहो ।\nतानि तानि च वितानचेतसो विश्वविस्मयकराणि भान्ति हि ।। ५२ ।।",
            "a": "9",
            "p": "",
            "n": "52"
        },
        {
            "i": "9053",
            "s": "सरस्वतीर्वृत्तिकरीः शरीरिणामतीत्य बह्वीः समतीतगोत्रकः ।\nपुरेव कृष्णप्रियमापदश्रमं पृथुप्रबोधः पुनरुत्तमाश्रमम् ।। ५३ ।।",
            "a": "9",
            "p": "",
            "n": "53"
        },
        {
            "i": "9054",
            "s": "सहभोगमनन्यलभ्यमस्मै हनुमद्रूपवते ददौ पुरा हि ।\nअनवेक्ष्य परं स्वभीष्टकर्त्रे प्रतिदातुं हरिरैधयत्तमेव ।। ५४ ।।",
            "a": "9",
            "p": "",
            "n": "54"
        },
        {
            "i": "10001",
            "s": "सपदि समस्कुरुत भृशं माधवगुणसाधकोऽथ मध्वरविः ।\nभृगुकुलतिलकस्थानं तापकरः पापपान्थानाम् ।। १ ।।",
            "a": "10",
            "p": "",
            "n": "1"
        },
        {
            "i": "10002",
            "s": "दशमतिशिष्यः कश्चित् शुभजनतायै कुतूहलनतायै ।\nविविधसुवृत्तं वाक्यं काव्यमिवोचे सनायकस्तवकम् ।। २ ।।",
            "a": "10",
            "p": "",
            "n": "2"
        },
        {
            "i": "10003",
            "s": "भुवनाद्भुतमध्वचेष्टितं न वदेमापि सुरायुषा वयम् ।\nसकलं खलु किन्तु किञ्चिदप्यथ शुश्रूषुजनाय वर्ण्यते ।। ३ ।।",
            "a": "10",
            "p": "",
            "n": "3"
        },
        {
            "i": "10004",
            "s": "क्वचिदीश्वरदेवमेष भूपं खननं पान्थजनं विधापयन्तम् ।\nस्वमपि प्रतिचोदयन्तमूचे क्रियया नोऽकुशलान् प्रबोधयेति ।। ४ ।।",
            "a": "10",
            "p": "",
            "n": "4"
        },
        {
            "i": "10005",
            "s": "प्रकारं प्रकटीकर्तुमारभ्य विरराम नो ।\nमहीयोमतिमाहात्म्याद्वैवश्येन खनन् खलः ।। ५ ।।",
            "a": "10",
            "p": "",
            "n": "5"
        },
        {
            "i": "10006",
            "s": "नानेनेनानेनानेनोनूनेन ननु नुन्नाः ।\nनानाना नो नूनं नानेनानूननाऽनुन्नः ।। ६ ।।",
            "a": "10",
            "p": "",
            "n": "6"
        },
        {
            "i": "10007",
            "s": "यमशेषभवप्रभवः स्मरतामसुखाब्धिरपैति न चित्रमिदम् ।\nमरुतीदृशि भान्ति हि यत्स्तवने यमशेषभवप्रभवः स्म रताः ।। ७ ।।",
            "a": "10",
            "p": "",
            "n": "7"
        },
        {
            "i": "10008",
            "s": "सञ्चरन्नञ्चनीयः कदाचिद्विभुर्विष्णुपद्यास्तटं वैष्णवाग्रेसरः ।\nप्रापदाप्तैर्निजैरेष शिष्यैर्वृतस्त्यक्तविश्वप्लवं शात्रवातङ्कतः ।। ८ ।।",
            "a": "10",
            "p": "",
            "n": "8"
        },
        {
            "i": "10009",
            "s": "इमान्स्वस्वपूर्वाश्रयानात्मवाक्यात् सलीलं दयालुः स मूलाश्रयात्मा ।\nनिषेद्धॄननादृत्य चानन्यलंङ्घ्यां तदाऽत्याययत् तां नदीं संसृतिं वा ।। ९ ।।",
            "a": "10",
            "p": "",
            "n": "9"
        },
        {
            "i": "10010",
            "s": "वारयत वारयत वैरिसुहृदोऽमून् मारयत मारयत पारगमनात् प्राक् ।\nआपतत आलपत इत्यवददुच्चैः स त्वरकराजपुरुषानुचितवाचा ।। १० ।।",
            "a": "10",
            "p": "",
            "n": "10"
        },
        {
            "i": "10011",
            "s": "न जडा जले पतत साहसादहो न भयं हि वो बहुतयाऽबहोर्जनात् ।\nभवतां पतिं क्षितिपतिं दिदृक्षवः प्रतियाम केन कलहं चिकीर्षथ ।। ११ ।।",
            "a": "10",
            "p": "",
            "n": "11"
        },
        {
            "i": "10012",
            "s": "वचसेत्यनेन स परान् न्यरुणद् भुजगान्नरेन्द्र इव मन्त्रबलात् ।\nउदतारयत्परिजनं मृतिभीसरितश्च देवसरितश्च समम् ।। १२ ।।",
            "a": "10",
            "p": "",
            "n": "12"
        },
        {
            "i": "10013",
            "s": "निर्विकारचरितोऽपि परीतः क्रूरकिङ्करसहस्रतयेन ।\nस व्रजन्नुदलसज्जगदीशः सिंहराडिव सृगालसमूहे ।। १३ ।।",
            "a": "10",
            "p": "",
            "n": "13"
        },
        {
            "i": "10014",
            "s": "अप्रकम्प्यवपुषं सुरासुरैः सिंहसंहननमेनमुन्नतम् ।\nप्राप्तमात्मनगरान्तिकं नृपः प्रेक्ष्य सौधशिखरे स्थितोऽब्रवीत् ।। १४ ।।",
            "a": "10",
            "p": "",
            "n": "14"
        },
        {
            "i": "10015",
            "s": "रिपुनृपप्रणिधिप्रतिशङ्कया पथिकपाटनकर्मणि दीक्षितैः ।\nसुमुख मे परुषैः पुरुषैः कथं यमभटैरिव नासि विहिंसितः ।। १५ ।।",
            "a": "10",
            "p": "",
            "n": "15"
        },
        {
            "i": "10016",
            "s": "अप्लवदेवनदीतरणं ते हन्त कथं च चिकीर्षसि किं त्वम् ।\nतं निगदन्तमिति प्रभृतीह स्माह महापुरुषोत्तमदासः ।। १६ ।।",
            "a": "10",
            "p": "",
            "n": "16"
        },
        {
            "i": "10017",
            "s": "योऽसौ देवो विश्वदीपः प्रदीप्तः कुर्मः सर्वं तत्परानुग्रहेण ।\nयामस्तावत् तूर्णमाशामुदीचीमित्याद्यं तद्भाषया चित्रवाक्यम् ।। १७ ।।",
            "a": "10",
            "p": "",
            "n": "17"
        },
        {
            "i": "10018",
            "s": "गाम्भीर्यं धृतिमुरुवीर्यमार्यभावं तेजोऽग्रयं गिरमपि देशकालयुक्ताम् ।\nराजाऽस्य स्फुटमुपलभ्य विस्मितोऽस्मै राज्यार्धं सपदि समर्पयाम्बभूव ।। १८ ।।",
            "a": "10",
            "p": "",
            "n": "18"
        },
        {
            "i": "10019",
            "s": "दण्डार्हबुद्धिविषयो नृपपूरुषाणां राज्यार्हबुद्धिविषयोऽभवदित्थमेषः ।\nनीतिं प्रकाशयितुमेव विपत्सु कार्यां गन्तुं प्रभुः प्रसभतोऽपि तथा व्यधात्सः ।।१९।।",
            "a": "10",
            "p": "",
            "n": "19"
        },
        {
            "i": "10020",
            "s": "कदाचिच्चोराणां निकरमवलोक्याभिपतता-\nमवस्थाप्य स्वीयान् करगपटपिण्डार्थमतिकृत् ।\nचरन्नेतेष्वेतानथ मिथ इहाघातयदहो\nविभुः सम्मोह्य प्राग्विजय इव संशप्तकगणान् ।। २० ।।",
            "a": "10",
            "p": "",
            "n": "20"
        },
        {
            "i": "10021",
            "s": "अन्यत्र च चोरान् धन्यप्रवरोऽसौ शूरान् शतसङ्ख्यान् प्राप्तान् स्वजिघांसून् ।\nएकेन तु शिष्येणाकृष्टकुठारान् निस्ताडितयूथ्यानद्रावयत द्राक् ।। २१ ।।",
            "a": "10",
            "p": "",
            "n": "21"
        },
        {
            "i": "10022",
            "s": "क्वचिच्छिलाच्छटाभ्रमादमुं ससङ्घमत्यजन् ।\nअवेक्ष्य दस्यवः पुनः कुतूहलात् तमानमन् ।। २२ ।।",
            "a": "10",
            "p": "",
            "n": "22"
        },
        {
            "i": "10023",
            "s": "सत्योच्छेदे सेच्छायातं व्याघ्राकारं दैत्यव्याघ्रम् ।\nप्रालेयाद्रेः प्रान्ते प्राज्ञः पाणेर्लीलालेशेनास्यत् ।। २३ ।।",
            "a": "10",
            "p": "",
            "n": "23"
        },
        {
            "i": "10024",
            "s": "प्राप स नारायणतः शुद्धशिलात्मप्रतिमाः ।\nयासु स पद्मासहितो दोष्यहितः सन्निहितः ।। २४ ।।",
            "a": "10",
            "p": "",
            "n": "24"
        },
        {
            "i": "10025",
            "s": "पाराशर्यः परतत्त्वप्रसिद्ध्यै तात्पर्यार्थं परमं भारतस्य ।\nव्यक्तं वक्तुं नियुनक्ति स्म साक्षादेनं धन्यं भुवने मन्यमानः ।। २५ ।।",
            "a": "10",
            "p": "",
            "n": "25"
        },
        {
            "i": "10026",
            "s": "तीर्थेषु तीर्थेषु च सौख्यतीर्थः क्षेत्रेषु च क्षेत्रविदां वरिष्ठः ।\nगोविन्दमावन्द्य सहानुगोऽगाद् गङ्गां पुनस्तुङ्गतरङ्गमालाम् ।। २६ ।।",
            "a": "10",
            "p": "",
            "n": "26"
        },
        {
            "i": "10027",
            "s": "प्लवैरपेतामवलोक्य सिन्धुं सरोजबन्धुं च तदाऽऽप्तसिन्धुम् ।\nतटे निषण्णानधिकं विषण्णान् निरीक्ष्य शिष्यानतरत्स एताम् ।। २७ ।।",
            "a": "10",
            "p": "",
            "n": "27"
        },
        {
            "i": "10028",
            "s": "न वानरेन्द्रस्य विलङ्घिताब्धेः न वा नरेन्द्रस्य विहर्तुरस्याम् ।\nइमेऽस्मरंस्तद्वपुषोऽन्यथाऽस्य शक्तस्य शङ्क्येत विपत् कथं तैः ।। २८ ।।",
            "a": "10",
            "p": "",
            "n": "28"
        },
        {
            "i": "10029",
            "s": "जगत्प्रदीपायितगोगणाढ्ये दिवाकरे मध्वदिवाकरे च ।\nअव्यक्तरूपे श्रियमत्यजन् द्राक् सहाम्बुजैस्तन्नयनाम्बुजानि ।। २९ ।।",
            "a": "10",
            "p": "",
            "n": "29"
        },
        {
            "i": "10030",
            "s": "पदं पशोर्वा विनतातनूजस्तीर्त्वा नदीं तावददीनसत्वः ।\nअनार्द्रवासाः सकुतूहलार्द्रैर्नृदेवभूदेवमुखैर्ववन्दे ।। ३० ।।",
            "a": "10",
            "p": "",
            "n": "30"
        },
        {
            "i": "10031",
            "s": "भीतैररातेरतिमात्रमत्र नतारकैरप्यथ तारकैः सः ।\nस्वतेजसा विस्मितभूपनुन्नैः प्लवेन शिष्यान् निरतारयत् ताम् ।। ३१ ।।",
            "a": "10",
            "p": "",
            "n": "31"
        },
        {
            "i": "10032",
            "s": "विशङ्कटं स्वस्तटनीतटं ते दीपप्रदीप्तं जनताभिपूर्णम् ।\nसञ्चोदयत्पण्डितमण्डलाढ्यं नाथावलोकोत्कहृदोऽभ्यपश्यन् ।। ३२ ।।",
            "a": "10",
            "p": "",
            "n": "32"
        },
        {
            "i": "10033",
            "s": "आम्नायमाम्नायविदां विदग्धं सभावभेदं प्रवदन्तमत्र ।\nदैव्यां सभायामिव पद्मयोनिं प्रैक्षन्त साक्षात् सुखतीर्थमेते ।। ३३ ।।",
            "a": "10",
            "p": "",
            "n": "33"
        },
        {
            "i": "10034",
            "s": "प्राप्तस्ततो हस्तिनराजधानीं मासानुवासेह स वासयोग्यान् ।\nमठान्तरेऽनन्तगुणान्तरः सन्नेकान्तदेशे सरितोऽसमीपे ।। ३४ ।।",
            "a": "10",
            "p": "",
            "n": "34"
        },
        {
            "i": "10035",
            "s": "भित्त्वा भुवं देवनदी जगाम शाखाविशेषेण निषेवितुं तम् ।\nवाणी च यत्प्रेष्यतया कृतार्था शिवादिवन्द्या न तदत्र चित्रम् ।। ३५ ।।",
            "a": "10",
            "p": "",
            "n": "35"
        },
        {
            "i": "10036",
            "s": "गुरुप्रबर्हस्य पदारविन्दं विदूरतः सा प्रणनाम मूर्ता ।\nऔदार्यसौन्दर्यतनुं तनुं तामालक्ष्य शिष्यैरतिविस्मितं तैः ।। ३६ ।।",
            "a": "10",
            "p": "",
            "n": "36"
        },
        {
            "i": "10037",
            "s": "तेनोपयातेन कदाचनाथ वाराणसीं पापनिवारणेन ।\nअवादि वाणी बलिनः स्वशिष्यान् विलोक्य लीलावसरेऽवलिप्तान् ।। ३७ ।।",
            "a": "10",
            "p": "",
            "n": "37"
        },
        {
            "i": "10038",
            "s": "नियुद्धसिद्ध्यै युगपद्धि वीरम्मन्या भवन्तोऽभिपतन्तु मां द्राक् ।\nसमस्तशक्तिं न युनक्ति यः स्वामत्रास्मदाज्ञां स निराकरोति ।। ३८ ।।",
            "a": "10",
            "p": "",
            "n": "38"
        },
        {
            "i": "10039",
            "s": "इतीरयन् पञ्चदशैष यूनः प्राप्तान् प्रयुद्धान् युगपन्निपात्य ।\nउत्थीयतां यस्य समर्थता स्यादिति ब्रुवाणोऽशनकैर्जहास ।। ३९ ।।",
            "a": "10",
            "p": "",
            "n": "39"
        },
        {
            "i": "10040",
            "s": "सौमेरवं गौरवमावहन्ति तवाङ्गमङ्गाङ्गुलयश्च नोऽङ्गे ।\nपुरा विनश्याम इतो दयालो स्वामिन् विमुञ्चेत्यवदंस्तदा ते ।। ४० ।।",
            "a": "10",
            "p": "",
            "n": "40"
        },
        {
            "i": "10041",
            "s": "तेनाथ मुक्तैरतिविस्मयस्तैरवाप्यनालोच्य हि तत्स्वरूपम् ।\nयद्भ्रूविजृम्भेण सशम्भुशक्रं जगत् समस्तं नियतं निकामम् ।। ४१ ।।",
            "a": "10",
            "p": "",
            "n": "41"
        },
        {
            "i": "10042",
            "s": "सदाक्ष्यमाक्षिप्तसमस्तपक्षको यतिः प्रभुं कोऽप्यमरावतीपदः ।\nजिगीषया ज्ञानसहायकर्मणः प्रसाध्यतां साधनतेत्युदाहरत् ।। ४२ ।।",
            "a": "10",
            "p": "",
            "n": "42"
        },
        {
            "i": "10043",
            "s": "संसाधितार्थे भगवत्ययुक्तिवित्पप्रच्छ स ज्ञानपदार्थमुग्रधीः ।\nज्ञातः स ते ज्ञान्यसि चेन्न चेन्न सः प्रश्नो घटेतेति निराकृतैष तम् ।। ४३ ।।",
            "a": "10",
            "p": "",
            "n": "43"
        },
        {
            "i": "10044",
            "s": "वितततमतमोऽन्तं साधयन्त्या नितान्तं\nसदसि सदसि रेजे व्याख्यया व्यासशिष्यः ।\nसकलसमयिहस्ताम्भोजबन्धाभिनन्दी\nशरदि शरदि चन्द्रश्चन्द्रिकासम्पदेव ।। ४४ ।।",
            "a": "10",
            "p": "",
            "n": "44"
        },
        {
            "i": "10045",
            "s": "जननं समये समये जगतः प्रथिते समये समयेदमिते ।\nसनिरासमयेऽसमये स्थितियुक्स्ववभासमयेऽसमयेष्टधिया ।। ४५ ।।",
            "a": "10",
            "p": "",
            "n": "45"
        },
        {
            "i": "10046",
            "s": "वर्तस्वाध्यधि सर्वं दीव्येदं सोऽनिशं स्वतन्त्रो विष्णुः ।\nउज्जासय दुष्टानां संस्कुरु साधून् गुणाभिपूर्णोऽप्यगुणः ।। ४६ ।।",
            "a": "10",
            "p": "",
            "n": "46"
        },
        {
            "i": "10047",
            "s": "असमोत्तमो मतोऽसौ श्रियःपतिर्विश्वतो विभिन्नात्मा ।\nपरमान् प्रकाममर्थान् प्रकाशयामास सेत्यादीन् ।। ४७ ।।",
            "a": "10",
            "p": "",
            "n": "47"
        },
        {
            "i": "10048",
            "s": "समानया यानमास मायया ततयाऽयमा ।\nनयासना नास या न यातनाललनाऽतया ।। ४८ ।।",
            "a": "10",
            "p": "",
            "n": "48"
        },
        {
            "i": "10049",
            "s": "प्राज्ञो राज्ञां त्रिदिवपदवीं कौरवं क्षेत्रमाप्तः\nसस्माराथ स्वविहृतिपतद्धस्तियुद्धोत्सवानाम् ।\nसत्यात्माद्यैरिह परिवृतो भाविमारीचदृग्भिः\nविस्मेरैः स्वैर्निजनृपतनूहेतिदृष्ट्याऽतितुष्टैः ।। ४९ ।।",
            "a": "10",
            "p": "",
            "n": "49"
        },
        {
            "i": "10050",
            "s": "विप्रात्मेशः क्षणार्थं कृतनतिरशितिश्रीहृषीकेशदेशे\nस्पष्टं दृष्टोऽप्यदृष्टः सपदि विहितवान् विस्मयं देहभाजाम् ।\nस्वप्ने स्वप्रेरितान्यस्थलगनिजनरोपाहृतैर्भक्ष्यभोज्यैः\nप्राज्यैः प्राभोजयत् स्वं गुरुमखिलगुरुं वेदयन् वेदबन्धुम् ।। ५० ।।",
            "a": "10",
            "p": "",
            "n": "50"
        },
        {
            "i": "10051",
            "s": "अवाप्तवान् पुनरिषुपातमस्मरद्रमापतिं स परशुराममादरात् ।\nस राजकेल्युरुकदलीसहस्रकं तदाऽऽददभ्यवहृतिदत्तमुत्तमम् ।। ५१ ।।",
            "a": "10",
            "p": "",
            "n": "51"
        },
        {
            "i": "10052",
            "s": "अयमेव गोविषयतोऽपि कुत्रचित् सदसि जनतार्थितो जवात् ।\nपुष्पमुत फलमहो विदधे जनसुप्तिदानुपमगानसम्पदा ।। ५३ ।।",
            "a": "10",
            "p": "",
            "n": "52"
        },
        {
            "i": "10053",
            "s": "धन्योऽमह्यत नाकिनामहितहृद्बाणस्समोऽजस्य यो\nमध्वो ध्वस्तदुरागमोऽग्रयहिमगुश्रीः काममायामहृत् ।\nविष्णुं विश्वजयप्रदं स हि नमन् सेव्यं सुसौख्यं मुदा\nदाक्ष्याच्छ्रीधरमामयादिविरही योगी सुहृत् सर्वदा ।। ५४ ।।",
            "a": "10",
            "p": "",
            "n": "53"
        },
        {
            "i": "10054",
            "s": "इति भुवनविभूषणस्य भूयांस्यविगणितानि कृतान्तराणि हन्त ।\nश्रवणमननकीर्तनैरभीष्टं प्रतिददतीत्यमराः प्रकीर्तयन्ति ।। ५५ ।।",
            "a": "10",
            "p": "",
            "n": "54"
        },
        {
            "i": "11001",
            "s": "प्रचुरान्तरप्रवचनं फणिराडुपशुश्रुवान्ससनकादिमुनिः ।\nगगनेऽल्पदृष्टवपुरत्र जनैस्त्वरितं निलीनरुचिराप पदम् ।। १ ।।",
            "a": "11",
            "p": "",
            "n": "1"
        },
        {
            "i": "11002",
            "s": "अतिचित्रधामि्न निजधामि्न रतं ससहस्रमस्तकमनन्तममुम् ।\nमुनयोऽभिवाद्य विनयाभरणाः वरमन्वयुञ्जत तदर्थमिमम् ।। २ ।।",
            "a": "11",
            "p": "",
            "n": "2"
        },
        {
            "i": "11003",
            "s": "भगवत्तमस्य विपुलप्रमतेः समयं मनोहरतमं जगति ।\nमहितं भवद्भिरपि लोकपते पठतां मुहुः फलमुदेष्यति किम् ।। ३ ।।",
            "a": "11",
            "p": "",
            "n": "3"
        },
        {
            "i": "11004",
            "s": "अधिकारिणां फलमलं विदुषां भवति प्रवृत्तिरतिवीर्यवती ।\nइति तत्फलं सफलसंकथनो भगवान्प्रपञ्चयतु भूरिदयः ।। ४ ।।",
            "a": "11",
            "p": "",
            "n": "4"
        },
        {
            "i": "11005",
            "s": "इति तैरुदीरितमुदारमतिर्वचनं निशम्य स जगाद गिरम् ।\nृणुतादरेण महनीयतमं महनीयपादसमयस्य फलम् ।। ५ ।।",
            "a": "11",
            "p": "",
            "n": "5"
        },
        {
            "i": "11006",
            "s": "त्रिदिवादि लभ्यमपि नास्य फलं कथितं कृषेरिव पलालकुलम् ।\nस्वफलं तु मुक्तिपदमुक्तिपदं शुकशारदादिपरमार्थविदाम् ।। ६ ।।",
            "a": "11",
            "p": "",
            "n": "6"
        },
        {
            "i": "11007",
            "s": "परमागमार्थवरशास्त्रमिदं भजताममानवकलारचितम् ।\nव्रजतामहो परमवैष्णवतां रतये स्वलोकमजितो दिशति ।। ७ ।।",
            "a": "11",
            "p": "",
            "n": "7"
        },
        {
            "i": "11008",
            "s": "ननु तत्र विश्वविभवैकपदं परिभाति प्रतिभाति पूर्णपुरुषस्य पुरी ।\nउपलभ्यते यदुपमानपदं प्रतिबिम्बमेव मणिवप्रगतम् ।। ८ ।।",
            "a": "11",
            "p": "",
            "n": "8"
        },
        {
            "i": "11009",
            "s": "सितसौधसन्ततिरुचा स्फुरिता परितोऽरुणाश्मगृहपंक्तिरुचिः ।\nइह मच्छरीरवलये लसितामनुयाति मूर्तिमसुरासुहृतः ।। ९ ।।",
            "a": "11",
            "p": "",
            "n": "9"
        },
        {
            "i": "11010",
            "s": "शबला वलीकघटितस्फटिकद्युतिभिर्हरिन्मणिमयी वलभी ।\nप्रतिसद्म भाति यमुना मिलिता सितसौरसैन्धवपयोभिरिव।। १० ।।",
            "a": "11",
            "p": "",
            "n": "10"
        },
        {
            "i": "11011",
            "s": "यदि नाभविष्यदिह विभ्रमतानियमो जनस्य निलयावलिषु ।\nविकटा विटङ्ककृतपत्रिततिः कृतकेत्यवैक्ष्यत कथञ्चन नो।। ११ ।।",
            "a": "11",
            "p": "",
            "n": "11"
        },
        {
            "i": "11012",
            "s": "विविधस्तुलोपगतचित्रपटीसुवितानलम्बिमणिदामगणः ।\nशरणान्तरेष्वधिकपूरणतः प्रचकास्ति विभ्रम इवावगलन्।। १२ ।।",
            "a": "11",
            "p": "",
            "n": "12"
        },
        {
            "i": "11013",
            "s": "विमलाकृतिः प्रकृतिरेव महामणिहेममय्यखिलवस्तुमयी ।\nइह सम्भवेत्सकलकान्तिरसः कथितोऽधिकोक्तिभिरतः कविभिः ।। १३ ।।",
            "a": "11",
            "p": "",
            "n": "13"
        },
        {
            "i": "11014",
            "s": "तदनादिकालमितमुक्तिरतेरगणेयशम्भुमुखसङ्घततेः ।\nनगरैर्महापुरमसंहतिमल्लसति प्रभोरयमहो महिमा ।। १४ ।।",
            "a": "11",
            "p": "",
            "n": "14"
        },
        {
            "i": "11015",
            "s": "भवनं विभाति भुवनैकपतेर्भुवनत्रयाद्भुतगणातिशयि ।\nवरमन्दिरप्रकरमध्यगतं द्विजमण्डलस्थशशिमण्डलवत् ।। १५ ।।",
            "a": "11",
            "p": "",
            "n": "15"
        },
        {
            "i": "11016",
            "s": "स्वयमिन्दिरैव पतिमानकरी गृहकर्म यत्र कुरुते सुतराम् ।\nअपि किङ्करीदशशतीमहिता श्रियमत्र वर्णयति वेश्मनि कः।। १६ ।।",
            "a": "11",
            "p": "",
            "n": "16"
        },
        {
            "i": "11017",
            "s": "कमलापतिः कमलयाऽमलया कमनीयया कमललोचनया ।\nअमृताहिराजमृदुभोगगतः स्वरतोऽपि तत्र रमते परमः ।। १७ ।।",
            "a": "11",
            "p": "",
            "n": "17"
        },
        {
            "i": "11018",
            "s": "तरुणप्रभाकरसहस्ररुचं कनकाम्बरं मणिमयाभरणम् ।\nहसिताननेन्दुमरविन्ददृशं तमरीन्द्रधारिणमनुस्मरत ।। १८ ।।",
            "a": "11",
            "p": "",
            "n": "18"
        },
        {
            "i": "11019",
            "s": "गणयेद्रमाऽस्य न गुणानखिलांश्चतुराननश्चतुरवागपि नो ।\nन वयं सहस्रवदना अपि तानपरोदितानतिवदेम पुनः ।। १९ ।।",
            "a": "11",
            "p": "",
            "n": "19"
        },
        {
            "i": "11020",
            "s": "विधयो विहङ्गपतयोऽगणिता रमणीयुताश्च फणिपेन्द्रमुखाः ।\nपरयोगभूरिसुखभोगमिता अवलोक्य तं दधति मोदरसम्।। २० ।।",
            "a": "11",
            "p": "",
            "n": "20"
        },
        {
            "i": "11021",
            "s": "सचतुर्भुजा वनजपत्रदृशो वरवेषिणोऽत्र सपिशङ्गपटाः ।\nअरुणप्रभाश्च तरुणाभ्ररुचो विचरन्ति नाथरुचयः पुरुषाः।। २१ ।।",
            "a": "11",
            "p": "",
            "n": "21"
        },
        {
            "i": "11022",
            "s": "भगवत्समीपमुपयातवतां प्रमदो न केवलमलब्धतुलः ।\nअपि तस्य लोकमतिलोकगुणं भजतां सुदुर्लभमभूरिशुभैः।। २२ ।।",
            "a": "11",
            "p": "",
            "n": "22"
        },
        {
            "i": "11023",
            "s": "न भवन्ति यत्र मृतिजन्मजरास्त्रिविधं भयं किमुत दुःखगणः ।\nअपरं च किञ्चिदशुभं न भवेन्न गुणादि तत्प्रभवमूलमपि।। २३ ।।",
            "a": "11",
            "p": "",
            "n": "23"
        },
        {
            "i": "11024",
            "s": "अनुभूयते सुखमनन्तसखैः सकलैरलम्मतिपदं सततम् ।\nअपि तारतम्यसहितैः स्वगुरुप्रवणैः परस्परमुरुप्रणयैः ।। २४ ।।",
            "a": "11",
            "p": "",
            "n": "24"
        },
        {
            "i": "11025",
            "s": "अतिसुन्दराः सुरभयः पुरुषा हरिचन्दनेन नवचन्द्ररुचा ।\nचलचारुचामरधरानुचरा विचरन्ति नित्यतरुणा इह ते ।। २५ ।।",
            "a": "11",
            "p": "",
            "n": "25"
        },
        {
            "i": "11026",
            "s": "सविलासलास्यपरितुष्टदृशो मृदुगीतवाद्यमुदितश्रवणाः ।\nअनुरञ्जयन्ति नवकञ्जदृशो रमणा अमी स्वरमणीस्तरुणीः।। २६ ।।",
            "a": "11",
            "p": "",
            "n": "26"
        },
        {
            "i": "11027",
            "s": "परिणायकानुपवनाभिमुखाननु निःसरन्ति हरिणीनयनाः ।\nविमलाद्विमानवलयाच्छनकैः शशिमण्डलादिव रुचो रुचिराः।। २७ ।।",
            "a": "11",
            "p": "",
            "n": "27"
        },
        {
            "i": "11028",
            "s": "अरुणाश्मवर्णतनवस्तनवः शुभहारसन्निभरुचोऽत्र पराः ।\nहरिनीलनीलरुचयोऽप्यपराः प्रकटीभवन्ति विविधाभरणाः।। २८ ।।",
            "a": "11",
            "p": "",
            "n": "28"
        },
        {
            "i": "11029",
            "s": "सुचिरद्युतीर्दधति सूक्ष्मतरं स्वयमम्बरं च खलु बिभ्रति याः ।\nशुकनिस्वना ध्रुवमिमा अपराः सुपयोधरा जलधरावलयः।। २९ ।।",
            "a": "11",
            "p": "",
            "n": "29"
        },
        {
            "i": "11030",
            "s": "समतीतविद्रुमभुवां सुदृशां पदपल्लवाग्रयनखरक्तरुचीः ।\nपरभागतः स्फटिककुट्टिमभूः प्रकटीकरोति न पुरा प्रकटाः।। ३० ।।",
            "a": "11",
            "p": "",
            "n": "30"
        },
        {
            "i": "11031",
            "s": "हरिणीदृशां सुवसनानि बृहत्सुनितम्बबिम्बरुचिरोरुरुचा ।\nशबलद्युतीनि मदनस्य जगज्जयवैजयन्त्य इति निश्चिनुमः।। ३१ ।।",
            "a": "11",
            "p": "",
            "n": "31"
        },
        {
            "i": "11032",
            "s": "करपल्लवैस्तरलितैर्ललितैरसकृत्क्वणत्कनककङ्कणकैः ।\nनवरोमराजिवलिवल्गुमृदुप्रतनूदरैरतिमनाक्तरलैः।। ३२ ।।",
            "a": "11",
            "p": "",
            "n": "32"
        },
        {
            "i": "11033",
            "s": "कुचकुम्भपूर्णतरकान्तिसुधारसशेषबिन्दुविसरच्छविभिः ।\nवरहारराजिभिरुतानुपदं प्रतिलोडिताभिरशनैरुरसि ।। ३३ ।।",
            "a": "11",
            "p": "",
            "n": "33"
        },
        {
            "i": "11034",
            "s": "अपि लीलया कुवलयोल्लसितैरपरैः करैः सहचरीनिहितैः ।\nवदनैः शुचिस्मितकटाक्षरसैश्चलकुण्डलोल्लसितगण्डयुगैः।। ३४ ।।",
            "a": "11",
            "p": "",
            "n": "34"
        },
        {
            "i": "11035",
            "s": "प्रगतासु तासु रणितैरशनामणिनूपुरैरिव तदा गदिताः ।\nअनुवीक्षितुं तनुविलासमिमं तरुणा भवन्त्यथ निवृत्तमुखाः।। ३५ ।।",
            "a": "11",
            "p": "",
            "n": "35"
        },
        {
            "i": "11036",
            "s": "अनुपालिताः स्वदयितैर्दयिताः कथमप्युपेत्य कुचभारनताः ।\nशनकैः पुनस्तदवलम्बबलात्किल ता विशन्ति परमोपवनम्।। ३६ ।।",
            "a": "11",
            "p": "",
            "n": "36"
        },
        {
            "i": "11037",
            "s": "हसितप्रसूननिकरोरुभरप्रणमत्सुवर्णमणिसर्वतरून् ।\nउपगूहयन्नमृतसिन्धुसखः पवनो न कस्य सुखमेधयति।। ३७ ।।",
            "a": "11",
            "p": "",
            "n": "37"
        },
        {
            "i": "11038",
            "s": "उपचारनन्दनमिदं द्युवनं नियमेन नन्दयति यन्न जनम् ।\nपरमेव नन्दनमुपेन्द्रवनं सकलं सदा यदभिनन्दयति।। ३८ ।।",
            "a": "11",
            "p": "",
            "n": "38"
        },
        {
            "i": "11039",
            "s": "वरपारिभद्रकसुकल्पतरुव्रजपारिजातहरिचन्दनवत् ।\nसहितं समादिपदताननगैः परिभूषयन्ति तदहो ॠतवः।। ३९ ।।",
            "a": "11",
            "p": "",
            "n": "39"
        },
        {
            "i": "11040",
            "s": "स्मितमाधवीकुसुमरम्यतरौ नवचम्पकादिकुसुमोल्लसितौ ।\nमधुमाधवौ मधुपगीर्मधुरौ मधुजित्प्रियान्प्रमदमानयतः।। ४० ।।",
            "a": "11",
            "p": "",
            "n": "40"
        },
        {
            "i": "11041",
            "s": "नवमल्लिकास्रजमभीष्टतमः शुचिसम्भवां प्रणयिनीशिरसि ।\nकलयन् स्वयं न कुशलेति किल प्रतिघट्टयत्युरुकुचावुरसा।। ४१ ।।",
            "a": "11",
            "p": "",
            "n": "41"
        },
        {
            "i": "11042",
            "s": "मधुरस्वरास्ततपतत्रततिप्रकटान्तपंक्तिधृतनेत्ररुचः ।\nशिखिनोऽनुयान्ति हि सहस्रदृशं जलदर्तुलक्ष्मनिजनृत्तमहे।। ४२ ।।",
            "a": "11",
            "p": "",
            "n": "42"
        },
        {
            "i": "11043",
            "s": "शरदोल्लसत्कुवलयेक्षणया विकचारविन्दरुचिराननया ।\nप्रियया च शोभनशुकस्वनया रमते जनो मुखरहंसकया।। ४३ ।।",
            "a": "11",
            "p": "",
            "n": "43"
        },
        {
            "i": "11044",
            "s": "अभिनन्दयन् हिमॠतुं सुसखा स्फटिकाचलच्छलहिमाधिकृतम् ।\nफलिनीकुलं कुसुमयञ्छिशिरो हसतीव फुल्लनवकुन्दरुचा।। ४४ ।।",
            "a": "11",
            "p": "",
            "n": "44"
        },
        {
            "i": "11045",
            "s": "हिमशीतवर्षपरितापपुरस्सरदोषमूलमिह नर्तुगणः ।\nप्रियमेव साधयति नित्यमहो स विमुक्तिमानिति विमुक्तिमताम्।। ४५ ।।",
            "a": "11",
            "p": "",
            "n": "45"
        },
        {
            "i": "11046",
            "s": "अमृतस्रगुत्तमफलप्रसवानमृताय तत्र जनताऽर्पयति ।\nउपभोक्तुमप्यविधिबन्धवशा प्रकृतिं प्रयाति सकलोऽपि सदा।। ४६ ।।",
            "a": "11",
            "p": "",
            "n": "46"
        },
        {
            "i": "11047",
            "s": "प्रमदातिरेकमुपयातवता प्रमदागणेन चरतोपवने ।\nउपगीयते स्म मधुरं मधुजिच्चरितं सकान्तततिना सततम्।। ४७ ।।",
            "a": "11",
            "p": "",
            "n": "47"
        },
        {
            "i": "11048",
            "s": "ललना ललन्त्यभिवरं प्रवरा ललिता लुनन्ति कुसुमानि पराः ।\nइतराः स्रजो विरचयन्ति पतीननुरञ्जयन्ति न हि काश्चन नो।। ४८ ।।",
            "a": "11",
            "p": "",
            "n": "48"
        },
        {
            "i": "11049",
            "s": "वनलीलया विविधया मुदितास्तरुणा घनस्तननतास्तरुणीः ।\nसुलतालयेषु परिरभ्य रतिं वदनारविन्दमधुपा दधति।। ४९ ।।",
            "a": "11",
            "p": "",
            "n": "49"
        },
        {
            "i": "11050",
            "s": "रसिकाः सुधाप्सु सरसीषु ततो रुतनूपुरानुकृतसारसकाः ।\nविहरन्ति साकमवगाह्य धवैर्जलमड्डुकोत्सवहसद्वदनाः।। ५० ।।",
            "a": "11",
            "p": "",
            "n": "50"
        },
        {
            "i": "11051",
            "s": "विविधा विधाय विहृतीः सलिले विकटेषु विद्रुमतटेषु गताः ।\nसुरभिं सुवर्णमथ वर्णकमाददते सखीकरगतं महिलाः।। ५१ ।।",
            "a": "11",
            "p": "",
            "n": "51"
        },
        {
            "i": "11052",
            "s": "जघनांशुकैरवयवाभरणैः कुचकुंकुमैश्च कचमाल्यवरैः ।\nनयनाञ्जनैरपि मिथोऽब्जदृशां घटितैरलंकृतिरलं क्रियते।। ५२ ।।",
            "a": "11",
            "p": "",
            "n": "52"
        },
        {
            "i": "11053",
            "s": "तनुमध्यमा निजगृहाणि गताः सममात्मनामसुसमैरसमैः ।\nअमृतं पिबन्त्यसुलभं भविभिश्चषकैर्महारजतरत्नमयैः ।। ५३ ।।",
            "a": "11",
            "p": "",
            "n": "53"
        },
        {
            "i": "11054",
            "s": "मृदुकम्रशय्यमनुरागवतां मणिमञ्चमञ्चितदृशोऽवसरे ।\nपतिचोदिता अधिरुहन्ति शनैः विनयो हि भूषयति सर्वरसम् ।। ५४ ।।",
            "a": "11",
            "p": "",
            "n": "54"
        },
        {
            "i": "11055",
            "s": "अभिकान्तमुन्नमितकान्तकुचा किल बध्नती सकुसुमां कबरीम् ।\nसुमुखी सुलक्ष्यभुजमूलवलिः परिरभ्यते प्रणयिनाऽतिरसात्।। ५५ ।।",
            "a": "11",
            "p": "",
            "n": "55"
        },
        {
            "i": "11056",
            "s": "पृथुवृत्ततुङ्गकठिनोरसिजद्वयवारितायतनिजान्तरयोः ।\nभुजयोर्युगेन रमणो रमणीं परिरभ्य कोऽत्र रमयेन्न सुखी।। ५६ ।।",
            "a": "11",
            "p": "",
            "n": "56"
        },
        {
            "i": "11057",
            "s": "स्मितफुल्लमुल्लसितचिल्लिलसन्मणिकुण्डलं मृदुकटाक्षपटु ।\nनिभृतो निरीक्ष्य सुचिरं सुतनोः प्रतिचुम्बति प्रियतमो वदनम्।। ५७ ।।",
            "a": "11",
            "p": "",
            "n": "57"
        },
        {
            "i": "11058",
            "s": "नतमुन्नमय्य मुखचन्द्रमसं परिरम्भसम्भृतमुदा सुदृशः ।\nउपरम्यते न तरुणेन चिरं मधुराधरामृतरसं पिबता ।। ५८ ।।",
            "a": "11",
            "p": "",
            "n": "58"
        },
        {
            "i": "11059",
            "s": "सुरतोत्सवोत्सुकतया त्वरयन् करपल्लवं निवसनग्रहणे ।\nकररुद्दमायतदृशः सहसा त्वरयत्यथ द्विगुणमिष्टतमः ।। ५९ ।।",
            "a": "11",
            "p": "",
            "n": "59"
        },
        {
            "i": "11060",
            "s": "रभसावपातितपृथूरसिजः परिरभ्य तत्क्षणवियाततरः ।\nमणितादिसौरतवितानपटू रमयत्यमून् युवतिसङ्घ उत।। ६० ।।",
            "a": "11",
            "p": "",
            "n": "60"
        },
        {
            "i": "11061",
            "s": "अतिलौकिकान् रमयतो रमणान् रमयन्त्यलौकिकगुणा ललनाः ।\nअनुरूपरूपमतिलोकसुखं तदलौकिकं निधुवनं लसति।। ६१ ।।",
            "a": "11",
            "p": "",
            "n": "61"
        },
        {
            "i": "11062",
            "s": "न रतिः श्रमादिखचिता नियमाद्विरहव्यथाऽपि न वधूवरयोः ।\nप्रतिकामिनीप्रणयतः कलहो न समस्तदोषरहिते हि पदे।। ६२ ।।",
            "a": "11",
            "p": "",
            "n": "62"
        },
        {
            "i": "11063",
            "s": "सुखसंविदात्मकतया वपुषां सुरभित्वमेव बहिरन्तरपि ।\nहरिधामि्न दम्पतिगणस्य ततो ननु मान्यतेऽपि मुनिभिः सुरतम्।। ६३ ।।",
            "a": "11",
            "p": "",
            "n": "63"
        },
        {
            "i": "11064",
            "s": "श्रुणुताप्यलोकविषयं विषयं सकलस्य मुक्तनिकरस्य दृशाम् ।\nवपुरिन्दिरापतिरमन्दरसं ननु सुन्दरं प्रकटयत्यनिशम् ।। ६४ ।।",
            "a": "11",
            "p": "",
            "n": "64"
        },
        {
            "i": "11065",
            "s": "मणिराजिराजितमहामुकुटं शितिकान्तकुन्तलसहस्रतयम् ।\nअलिकार्धचन्द्रविलसत्तिलकं श्रवणोल्लसन्मकरकुण्डलयुक् ।। ६५ ।।",
            "a": "11",
            "p": "",
            "n": "65"
        },
        {
            "i": "11066",
            "s": "परिपूर्णचन्द्रपरिहासिमुखं जलजायताक्षमरुणोष्टपुटम् ।\nहसितावलोकललितैरतुलैरभिनन्दयत्प्रणतमात्मजनम् ।। ६६ ।।",
            "a": "11",
            "p": "",
            "n": "66"
        },
        {
            "i": "11067",
            "s": "नवकम्बुकण्ठमहिमांशुमहोमहिमोपलेन्द्रवरहारधरम् ।\nरमणीयरत्नगणविद्धलसद्वलयाङ्गुलीयकवराङ्गदवत् ।। ६७ ।।",
            "a": "11",
            "p": "",
            "n": "67"
        },
        {
            "i": "11068",
            "s": "रविचक्ररुक्प्रकरचक्रकरं विधुबिम्बकम्बु मधुराम्बुरुहम् ।\nज्वलनज्वलद्गदमुदारधनुः पृथुवृत्तहस्तमतिताम्रतलम् ।। ६८ ।।",
            "a": "11",
            "p": "",
            "n": "68"
        },
        {
            "i": "11069",
            "s": "वरपीवरांसमधिराजदुरोमणिमण्टपाग्रयविलसत्कमलम् ।\nसजगद्द्विसप्तकतनूदरकं शुभनाभिकञ्जगतकालिनुतम्।। ६९ ।।",
            "a": "11",
            "p": "",
            "n": "69"
        },
        {
            "i": "11070",
            "s": "अतिकान्तकाञ्चिपदकाञ्चिमिलत्तपनीयभङ्गरुचिपिङ्गपटम् ।\nवरहस्तिहस्तसदृशोरुयुगं क्रमवृत्तचारुतरजङ्घमुत।। ७० ।।",
            "a": "11",
            "p": "",
            "n": "70"
        },
        {
            "i": "11071",
            "s": "वरनूपुरं परमरुक्प्रपदं नवविद्रुमद्युतिनखावलिमत् ।\nअरिवारिजध्वजकलङ्कलसत्पदपांसुपावितजगत्त्रितयम्।। ७१ ।।",
            "a": "11",
            "p": "",
            "n": "71"
        },
        {
            "i": "11072",
            "s": "निखिलागमावगमितैरमितैः सुखसंविदादिभिरनन्तगुणैः ।\nप्रपदादिकान्तसकलावयवाकृतिभिः सदैक्यवददोषलवम्।। ७२ ।।",
            "a": "11",
            "p": "",
            "n": "72"
        },
        {
            "i": "11073",
            "s": "अधिकारिणां गुणविशेषवशाद्द्विपदाद्यनन्तचरणान्ततया ।\nअतिभासितं घनगुणापघनैरितरैश्च तत्तदुचितै रुचिरैः ।। ७३ ।।",
            "a": "11",
            "p": "",
            "n": "73"
        },
        {
            "i": "11074",
            "s": "नवभानुभाः कनककान्ति परं वरहारहारि हरिनीलहरित् ।\nशबलप्रभादिविविधद्युतिमत्सुखबोधसौरभसुरूपगुणम् ।। ७४ ।।",
            "a": "11",
            "p": "",
            "n": "74"
        },
        {
            "i": "11075",
            "s": "आश्चर्यरत्नेष्वधिकं जगत्त्रयेऽप्याश्चर्यमाश्चर्यमहो मुहुर्मुहुः ।\nसौन्दर्यसारैकरसं रमापते रूपं सदानन्दयतीह मोक्षिणः।। ७५ ।।",
            "a": "11",
            "p": "",
            "n": "75"
        },
        {
            "i": "11076",
            "s": "इज्यते यज्ञशीलैः स यज्ञः प्राज्ञमध्ये परः प्रोच्यतेऽन्यैः ।\nगीयते गेयकीर्तिः सुगीतैर्विध्यबद्धैः सदाऽऽनन्दसान्द्रैः।। ७६ ।।",
            "a": "11",
            "p": "",
            "n": "76"
        },
        {
            "i": "11077",
            "s": "वैकुण्ठे ते श्रीविशेषा जनानामत्याश्चर्यं चित्तवाचामभूमिः ।\nवैकुण्ठेते श्रीविशेषाजनानामुक्तश्लाघ्ये युक्तमेतादृशत्वम्।। ७७ ।।",
            "a": "11",
            "p": "",
            "n": "77"
        },
        {
            "i": "11078",
            "s": "यं यं सुखी कामयतेऽर्थमत्र सङ्कल्पमात्रात् सकलोऽपि स स्यात् ।\nइत्येव वेदा अपि वेदयन्ति मुक्तिं ततः को विभवातिरेकः।। ७८ ।।",
            "a": "11",
            "p": "",
            "n": "78"
        },
        {
            "i": "11079",
            "s": "महानन्दतीर्थस्य ये भाष्यभावं मनोवाग्भिरावर्तयन्ते स्वशक्त्या ।\nसुराद्या नरान्ता मुकुन्दप्रसादादिमं मोक्षमेते भजन्ते सदेति।। ७९ ।।",
            "a": "11",
            "p": "",
            "n": "79"
        },
        {
            "i": "12001",
            "s": "तत्रानन्तस्वान्तवेदान्तिसिंहे मुख्यव्याख्यानिस्वने जृम्भमाणे ।\nसद्यो माद्यद्वादिदन्तीन्द्रभीमे भेजे क्षोभो मायिगोमायुयूथैः।। १ ।।",
            "a": "12",
            "p": "",
            "n": "1"
        },
        {
            "i": "12002",
            "s": "सम्भूयामी चोलजद्वीपिपुर्योः पार्श्वे पापा मन्त्रयामासुरुग्राः ।\nसासूया भूभूषणे वायुदेवे मूढा यद्वद्धार्तराष्ट्रान्तिके प्राक्।। २ ।।",
            "a": "12",
            "p": "",
            "n": "2"
        },
        {
            "i": "12003",
            "s": "सन्मात्सर्यं बद्धुमूचेऽशुभानां वाचाऽलोलं कोपि गांधारकस्य ।\nमध्ये तेषां नीचनीत्या समानो वाचालोऽलं कोऽपि गान्धारकस्य।। ३ ।।",
            "a": "12",
            "p": "",
            "n": "3"
        },
        {
            "i": "12004",
            "s": "एकं तत्त्वं वष्टि मायामयीयं वाक्यैः प्राच्यैरप्यवाच्यं विधत्ते ।\nपूर्वाऽपूर्वा हन्त दौर्घट्यभूषा चित्रं चित्रं दर्शनाचार्यनीतिः ।। ४ ।।",
            "a": "12",
            "p": "",
            "n": "4"
        },
        {
            "i": "12005",
            "s": "मर्त्यामर्त्यामर्त्यविद्विट्पुरोगं विश्वं दृश्यं विप्रचण्डालपूर्वम् ।\nभेदापेतं भेदि मानैः समानैः साधीयः कः साधयेत्तामलब्ध्वा।। ५ ।।",
            "a": "12",
            "p": "",
            "n": "5"
        },
        {
            "i": "12006",
            "s": "सत्यं सत्यं व्यावहार्यं विधत्ते सर्वं मोहे सर्वनिर्वाहिणी सा ।\nज्ञाने जाते दग्धवस्त्रप्रतीतं पक्वे तस्मिंस्तप्तलोहाप्तवार्वत्।। ६ ।।",
            "a": "12",
            "p": "",
            "n": "6"
        },
        {
            "i": "12007",
            "s": "ज्ञानिश्रेष्ठश्रेष्ठविज्ञानिवर्गे नैर्गुण्यस्थे साम्प्रतं नाथभूताः ।\nआक्रन्दं मे हन्त शृण्वन्तु सोऽयं हा हा मायावाद उत्सादमेति।। ७ ।।",
            "a": "12",
            "p": "",
            "n": "7"
        },
        {
            "i": "12008",
            "s": "भ्रष्टा भाट्टा न प्रभाकृत्प्रभाऽभूत् त्रस्ता माहायानिकाद्याश्च यत्र ।\nदुर्गं मायावादसत्रं दिधक्षुर्नोपेक्ष्या नस्तत्त्ववादाग्निजिह्वा।। ८ ।।",
            "a": "12",
            "p": "",
            "n": "8"
        },
        {
            "i": "12009",
            "s": "यं यं प्रापद्भूरिचित्तः प्रदेशं तस्मात्तस्मादागतेरन्तरायः ।\nप्रत्यज्ञायि व्यक्तमार्येण सोऽपि प्राप्नोत्पार्श्वं हा वयं भाग्यहीनाः।। ९ ।।",
            "a": "12",
            "p": "",
            "n": "9"
        },
        {
            "i": "12010",
            "s": "प्रश्नः पृष्टुःखण्ड्यते तेन नूनं युक्तां युक्तिं वक्ति चासावखण्ड्याम् ।\nवादिव्रातं लज्जयेन्नो विशेषादाक्षेप्तेति श्रूयते किं नु कुर्मः।। १० ।।",
            "a": "12",
            "p": "",
            "n": "10"
        },
        {
            "i": "12011",
            "s": "प्राच्यं शास्त्रं यत्सपादं तु लक्षं वाक्येनैकेनाक्षिपद्धर्षतीर्थः ।\nइत्थं पान्थैर्वर्णितं शृण्वतः प्राग्युष्मान्प्रापद्दूयमानं मनो मे ।। ११ ।।",
            "a": "12",
            "p": "",
            "n": "11"
        },
        {
            "i": "12012",
            "s": "वेदव्यासो न्वेष वेदो नु मूर्तो दिव्या मूर्तिर्यस्य सा सुस्मितस्य ।\nतद्द्रष्ट्णां चेति वाणीकृपाणी नूनं मायापक्षमूलं छिनत्ति।। १२ ।।",
            "a": "12",
            "p": "",
            "n": "12"
        },
        {
            "i": "12013",
            "s": "अक्लिष्टं तत्सूत्रभाष्यं बलीयोमानोपेतं का क्षतिर्नस्तथा चेत् ।\nआस्माकाः केऽप्येवमुक्त्वा विलज्जा लज्जासिन्धौ दुःसहेऽमज्जयन्नः ।। १३ ।।",
            "a": "12",
            "p": "",
            "n": "13"
        },
        {
            "i": "12014",
            "s": "तस्य व्याप्तैः शिष्यजालैस्तु गौणैः संसत्सिन्धौ शङ्खचक्रादिभृद्भिः ।\nमा गृह्येरन् विश्वसत्वान्तराणि क्षेमाप्त्यै नस्तत्र नीतिं विधत्त।। १४ ।।",
            "a": "12",
            "p": "",
            "n": "14"
        },
        {
            "i": "12015",
            "s": "गौणैस्तर्कैर्गौणवाक्याभिगुप्तैर्गौणीं बुद्धिं वर्धयन्ते नृणां ते ।\nहंसानां नो वाग्विघातप्रवीणाः सिन्धुं भूयोवारिवर्षैरिवाब्दाः।। १५ ।।",
            "a": "12",
            "p": "",
            "n": "15"
        },
        {
            "i": "12016",
            "s": "बाहुल्येन ह्येतदुक्त्वा खलु द्रागेते विश्वं व्याप्नुवन्ति प्रकामम् ।\nअस्मिन्नस्मद्दर्शनापायकाले यद्वल्लोकापायकाले लयापः ।। १६ ।।",
            "a": "12",
            "p": "",
            "n": "16"
        },
        {
            "i": "12017",
            "s": "आकर्ण्येत्थं तस्य वाणीमथान्यो मानी तेषां मानिनां चित्तवेत्ता ।\nस्वानां चेतो नन्दयन् मन्दचेता धृष्टामुच्चैर्वाचमाचष्ट कष्टः।। १७ ।।",
            "a": "12",
            "p": "",
            "n": "17"
        },
        {
            "i": "12018",
            "s": "तेजःशङ्कामात्रतो यद्विलीनं धिग्भीरूणां मानसं मानहीनम् ।\nएकान्तेन प्राप्ततेजोविलीनं स्थेयो यस्माद्भाति हैयङ्गवीनम्।। १८ ।।",
            "a": "12",
            "p": "",
            "n": "18"
        },
        {
            "i": "12019",
            "s": "येषां विद्या शाङ्करी शङ्करी नो देवादीनां बाध्यतां साधयन्ती ।\nशौक्रीवालं लज्जयेद्देवपूज्यं तेषामेषां सन्निधौ को विषादः।। १९ ।।",
            "a": "12",
            "p": "",
            "n": "19"
        },
        {
            "i": "12020",
            "s": "यद्यद्वैतं कर्कशैर्गौणतर्कै रुद्धं साध्यं नैव भात्यस्तु तावत् ।\nषट्कर्मज्ञैर्दिव्यमन्त्रौषधाढ्यैरेतैर्गुप्तान् नो न जेता हि कोऽपि ।। २० ।।",
            "a": "12",
            "p": "",
            "n": "20"
        },
        {
            "i": "12021",
            "s": "यद्यप्येवं न ह्युपेक्ष्यो विपक्षः किन्तु प्राप्तो नाधुनाऽऽक्रन्दकालः ।\nअप्यद्वन्द्वस्वात्मबोधप्रतीतैराचार्यैर्यच्छङ्क्यते शङ्कराद्यैः।। २१ ।।",
            "a": "12",
            "p": "",
            "n": "21"
        },
        {
            "i": "12022",
            "s": "पारम्पर्येणागतं तत्त्वशास्त्रं हन्तोत्सन्नं नूतनेनेत्युदीर्य ।\nतेषां दोषा वर्णनीया विदग्धैः सन्तोऽसन्तो वाऽपि मध्यस्थलोके।। २२ ।।",
            "a": "12",
            "p": "",
            "n": "22"
        },
        {
            "i": "12023",
            "s": "स्वाभिप्रायो ब्रह्मवत् स्यादवाच्यो मायाशक्त्या सर्वनिर्वाहसिद्धिः ।\nइत्थं नीत्या शास्त्रनीत्येव बाध्यः सर्वो लोकः स्वात्मनो यः परः स्यात् ।। २३ ।।",
            "a": "12",
            "p": "",
            "n": "23"
        },
        {
            "i": "12024",
            "s": "ग्रामे ग्रामे वार्यतां माननैषां पूर्वं पूर्वं सामपूर्वैरुपायैः ।\nसम्प्राप्तानां मानभङ्गाय कार्यं ग्रन्थाकर्षाद्युद्यतैरस्मदीयैः।। २४ ।।",
            "a": "12",
            "p": "",
            "n": "24"
        },
        {
            "i": "12025",
            "s": "इत्याद्येते कार्यमालोच्य काले चक्रुर्वक्राश्चक्रिभक्तप्रतीपम् ।\nयोग्या मङ्क्तुं तेऽन्यथा स्युः कथं वा दुःखोग्राम्भस्यन्धतामिस्रसिन्धौ।। २५ ।।",
            "a": "12",
            "p": "",
            "n": "25"
        },
        {
            "i": "12026",
            "s": "व्रत्याकारं वासुदेवद्विषं तं प्राज्ञंमन्यं पुण्डरीकाभिधानम् ।\nवादव्याजात्क्षेपकामाः कुमन्त्राश्चक्रुर्यत्नं रूप्यपीठालयेऽमी।। २६ ।।",
            "a": "12",
            "p": "",
            "n": "26"
        },
        {
            "i": "12027",
            "s": "यद्वत् सिंहं ग्रामसिंहोऽशुचीच्छुः हंसं काको यद्वदेवैकदृष्टिः ।\nयद्वन्मायी भूरिमायुस्तरक्षुं तद्वद्विद्वद्वर्यमाह्वास्त मूढः ।। २७ ।।",
            "a": "12",
            "p": "",
            "n": "27"
        },
        {
            "i": "12028",
            "s": "अप्यल्पोऽसौ न ह्युपेक्षाम्बभूवे लोलात्मेवादक्षपक्षः पतङ्गः ।\nमध्वेनाहो दुस्तरेण स्वभावात् तेजोराजीराजितेनाग्निनेव।। २८ ।।",
            "a": "12",
            "p": "",
            "n": "28"
        },
        {
            "i": "12029",
            "s": "मानैर्मान्यैर्भासमानोऽसमानैराक्षिप्यैनं स्वं मतं साधयित्वा ।\nप्रीत्यैविष्णोरुत्तमप्रीतितीर्थो वेदव्याख्यां वेदवेदी चकार।। २९ ।।",
            "a": "12",
            "p": "",
            "n": "29"
        },
        {
            "i": "12030",
            "s": "आम्नायं ये पेठुराम्नायपूर्वं प्राप्ता विप्रास्तत्र कौतूहलेन ।\nपर्यासीनास्तावदाचार्यवर्यं प्रेक्ष्यं प्रेक्षाञ्चक्रिरेऽनेकसंख्याः।। ३० ।।",
            "a": "12",
            "p": "",
            "n": "30"
        },
        {
            "i": "12031",
            "s": "उक्ताङ्गेभ्यः कादिकान् व्यञ्जयन्तं तत्तन्मात्राव्यञ्जनादौ प्रवीणम् ।\nतिस्त्रोऽवस्थास्तद्गुणैर्भावयन्तं देवा दृष्ट्वा व्यस्मरन् देवदेवम्।। ३१ ।।",
            "a": "12",
            "p": "",
            "n": "31"
        },
        {
            "i": "12032",
            "s": "आदौ हृस्वत्वेन वत्सानुवृत्त्या मात्रापादौ वर्तयन् दृश्यमानः ।\nकुर्वन्नन्याश्चाग्रयरूपा विवृत्तीर्गोविन्दश्रीरास गोविन्दभक्तः।। ३२ ।।",
            "a": "12",
            "p": "",
            "n": "32"
        },
        {
            "i": "12033",
            "s": "माङ्गल्याङ्गव्यक्तभावा त्रिलोकीं रङ्गारूढा विस्मयं प्रापयन्ती ।\nकृष्णेवान्या मान्यविन्यासपादा रेजे माध्वी सुस्वरा वेदवाणी।। ३३ ।।",
            "a": "12",
            "p": "",
            "n": "33"
        },
        {
            "i": "12034",
            "s": "गाम्भीर्याद्यैर्युक्तमौदार्यकार्यैर्नानानादश्लाघ्यमुच्चारणं तत् ।\nशिक्षाशिक्षालक्षणानां हि लक्ष्यं मान्यं मन्ये धन्यबुद्धेरतुल्यम्।। ३४ ।।",
            "a": "12",
            "p": "",
            "n": "34"
        },
        {
            "i": "12035",
            "s": "काल्पीः क्लृप्तीर्व्यञ्जयञ्छान्दसीश्च व्यक्तं शाब्दं शास्त्रमुद्भाव्य भूयः ।\nस व्याचख्यावुक्तनैरुक्तमार्गो ज्यायाञ्ज्योतिर्वेदिनां वेदमित्थम् ।। ३५ ।।",
            "a": "12",
            "p": "",
            "n": "35"
        },
        {
            "i": "12036",
            "s": "श्रौते व्याख्योच्चारणे चारुणी ते मादृग्देही वर्णयेदस्य को नु ।\nवागीशानैर्वाग्विहङ्गेशजीवैर्भूर्याश्चर्यैर्वर्णिते ये प्रणम्य।। ३६ ।।",
            "a": "12",
            "p": "",
            "n": "36"
        },
        {
            "i": "12037",
            "s": "छन्दःसार्थं सार्थमत्रामुनेत्थं प्रोक्तं श्रुत्वा ब्राह्मणा ब्रह्मणेव ।\nसर्वे सौम्या जिष्णुजिज्ञासयाऽमी प्राप्य प्रोचुश्चित्रकायाभिधानम्।। ३७ ।।",
            "a": "12",
            "p": "",
            "n": "37"
        },
        {
            "i": "12038",
            "s": "प्राज्यप्रज्ञः प्राज्यया प्रज्ञयाऽसौ हन्तावोचन्मन्त्रवर्णाभिधेयम् ।\nतत्प्रत्यर्थी प्रार्थ्यते वक्तुमेतत् प्राज्ञास्माभिः श्रोतुकामैर्भवांश्च।। ३८ ।।",
            "a": "12",
            "p": "",
            "n": "38"
        },
        {
            "i": "12039",
            "s": "इत्युक्तस्तैरेष विस्तारिबुद्धेः प्राप्तुं साम्यं सम्प्रवृत्तो दुरात्मा ।\nहास्योऽत्राभूद्वासुदेवप्रभार्थी यद्वत् पूर्वं पौण्ड्रको वासुदेवः।। ३९ ।।",
            "a": "12",
            "p": "",
            "n": "39"
        },
        {
            "i": "12040",
            "s": "आङादेशादुत्तरं रादिशब्दं श्रुत्वा नारेत्युक्तवन्तं पदं तम्।\nव्याख्यालौल्यादैतरेयादिसूक्ते पृथ्वीदेवा निन्दनीयं निनिन्दुः ।। ४० ।।",
            "a": "12",
            "p": "",
            "n": "40"
        },
        {
            "i": "12041",
            "s": "शार्दूलाख्यां प्राप्य सम्भावितः प्राक् लोके धूर्तो मायिगोमायुरेषः ।\nवादिद्वीपिध्वंसिनं मध्वसिंहं प्राप्तो हीत्थं शब्दशेषो बभूव।। ४१ ।।",
            "a": "12",
            "p": "",
            "n": "41"
        },
        {
            "i": "12042",
            "s": "कृष्णाभीष्टा शास्त्रविस्पष्टसंज्ञा या स्वीया श्रीः पालिता सद्द्विजेन ।\nपद्माख्यासत्सैन्धवेनाहृतां तां शुश्रावाग्रयानन्दतीर्थाख्यपार्थः ।। ४२ ।।",
            "a": "12",
            "p": "",
            "n": "42"
        },
        {
            "i": "12043",
            "s": "तूर्णं तीर्णादभ्रमार्गोऽथ सार्यः सम्प्राप्तोऽसौ गोगणैर्भीषयित्वा ।\nसंयम्यान्तर्यन्तृकामेन हास्यं सम्प्राप्तश्रीर्निर्जितं तं जहास ।। ४३ ।।",
            "a": "12",
            "p": "",
            "n": "43"
        },
        {
            "i": "12044",
            "s": "दुष्टात्माऽसौ भद्रमेकाकिनं यः क्षेप्तुं हेतुः सौख्यदाख्यं बभूव ।\nहर्यंशोऽयं तं न चक्षाम भूयस्तोके सन्ने सूकरं केसरीव ।। ४४ ।।",
            "a": "12",
            "p": "",
            "n": "44"
        },
        {
            "i": "12045",
            "s": "तस्य त्रासात्प्ष्ठतस्तिष्ठतोऽभूत् क्षेमापेक्षी यो जनः प्राग्जितोऽपि ।\nमध्येऽन्येषां गोततीस्तत्प्रयुक्ताः सोऽद्यज्जिष्णुः पञ्चषैर्गोविशेषैः।। ४५ ।।",
            "a": "12",
            "p": "",
            "n": "45"
        },
        {
            "i": "12046",
            "s": "विष्णोर्भूयः शोभयद्भिः पदान्तं पारम्पर्येणेर्यमाणैरवार्यैः ।\nगोव्रातैस्तं दारयित्वा न्यगृह्णात् कञ्जाख्यानं सिन्धुपं मध्वपार्थः ।। ४६ ।।",
            "a": "12",
            "p": "",
            "n": "46"
        },
        {
            "i": "12047",
            "s": "आस्तामास्तामेष वो विश्वमोषो रे रे मायावादिचोरा द्रवेत ।\nद्रष्टा द्रष्टा निग्रहीता ध्रुवं वः प्राप्तः कालो द्राग्गुहान्तं प्रवेष्टुम्।। ४७ ।।",
            "a": "12",
            "p": "",
            "n": "47"
        },
        {
            "i": "12048",
            "s": "तेजो विद्वच्चक्रचन्द्रस्य लीनं विध्वस्ताऽलं वादिनक्षत्रलक्ष्मीः ।\nविश्वव्याप्तं यत्तु तद्दीप्तिमूलं युष्मत्प्रेष्ठं तन्निरस्तं तमश्च।। ४८ ।।",
            "a": "12",
            "p": "",
            "n": "48"
        },
        {
            "i": "12049",
            "s": "पूर्वाशामापूर्य विश्वप्रकाशी गोसन्दोहैः सप्तविद्याख्यवाहः ।\nयुष्माभिः किं नैक्षि देदीप्यतेऽसौ देवः साक्षात्सर्ववित् सर्वदीपः।। ४९ ।।",
            "a": "12",
            "p": "",
            "n": "49"
        },
        {
            "i": "12050",
            "s": "सर्वाधारं ब्रह्मसंज्ञं विहायो रम्याकारं शारदेन्दीवराभम् ।\nसन्निर्णीतं गुण्यलं शब्दभेदैर्मध्वादित्यं संश्रितं कोऽपिधत्ते।। ५० ।।",
            "a": "12",
            "p": "",
            "n": "50"
        },
        {
            "i": "12051",
            "s": "विधावत विधावत त्वरितमत्रिवादासुरा अदभ्रधिषणाभिधो नरहरिर्हि जाज्वल्यते ।\nस युक्तिनखरैः खरैर्मुखरमूर्खदुःखाङ्कुरैर्विदारयति दारुणप्रवचनप्रणादोऽप्रियान् ।।५१।।",
            "a": "12",
            "p": "",
            "n": "51"
        },
        {
            "i": "12052",
            "s": "धत्ते रूपाण्यनन्तान्यपि भुवनपतेर्यो हृदाऽप्येकपक्षो\nदक्षः सद्भ््यो्ऽखिलेभ्योऽप्यमृतमिह ददौ केवलं यो न मात्रे ।\nपक्षिश्रेष्ठोऽपरः सन्नमितमतिपदोऽसम्पदे स्यादयं वो\nमा दर्पं मायिसर्पा भजत भजत तास्ता गुहा द्राग्द्विजिह्वाः ।। ५२ ।।",
            "a": "12",
            "p": "",
            "n": "52"
        },
        {
            "i": "12053",
            "s": "वेदव्रातसुदर्शनः परिलसत्तर्काख्यशङ्खध्वनि-\nर्विभ्राजिष्णुपुराणसंहतिगदः श्लोकौघशार्ङ्गान्वितः ।\nसत्सूत्रेष्वितिहासनन्दकचणो मध्वाख्यनारायणः\nप्राप्तो वो निजिघृक्षया द्रवत हे मायाविदेवद्विषः ।। ५३ ।।",
            "a": "12",
            "p": "",
            "n": "53"
        },
        {
            "i": "12054",
            "s": "इति निगदति मायावादिविद्वेषवेषे शुभजननिकरे स्वारामतोऽस्मात् प्रयातः ।\nन्यवसदमरधिष्ण्ये प्राग्रयवाटाभिधाने गुरुमतिरभिनन्दन् देवमानन्दमूर्तिम् ।। ५४ ।।",
            "a": "12",
            "p": "",
            "n": "54"
        },
        {
            "i": "13001",
            "s": "पृथुदर्शनमुत्थितं कृतार्थं पृथिवीभृत्प्रणतिं गृहीतवन्तम् ।\nनिजशिष्यमुदेऽथ सह्यमाप्तं पुरुषः कश्चिदुपाययौ कदाचित्।। १ ।।",
            "a": "13",
            "p": "",
            "n": "1"
        },
        {
            "i": "13002",
            "s": "भगवानिह नः स्वकिङ्कराणामचिरेणाव्रजतादनुग्रहार्थम् ।\nइति कार्यचिकीर्षयाऽऽर्थयत् त्वां नृप इत्यभ्यधितैष तं प्रणम्य।। २ ।।",
            "a": "13",
            "p": "",
            "n": "2"
        },
        {
            "i": "13003",
            "s": "अथ माघवतीमपास्य काष्ठां व्रजता प्रैधिततेजसा प्रतीचीम् ।\nपरिशोधयता स्वपादसङ्गात् पृथिवीं प्राज्ञदिवाकरेण रेजे।। ३ ।।",
            "a": "13",
            "p": "",
            "n": "3"
        },
        {
            "i": "13004",
            "s": "अशुभानपहाय मायिजुष्टानधमाद्रीनिव गोत्रनिम्नगौघैः ।\nसुजनैस्तरसाऽभिगम्यमानः परमस्नेहतया क्रमप्रसन्नैः ।। ४ ।।",
            "a": "13",
            "p": "",
            "n": "4"
        },
        {
            "i": "13005",
            "s": "सुमनःफलशोभिनोऽत्र पुंसो नमयन् गोभिरनोकहानिवोच्चान् ।\nअपि भङ्गमुपानयन्ननम्रान् दृढभावानपरानवार्यवीर्यः।। ५ ।।",
            "a": "13",
            "p": "",
            "n": "5"
        },
        {
            "i": "13006",
            "s": "गमनोत्सवविस्मितैर्निषेव्यो विविधैर्जानपदैर्जनैरजस्रम् ।\nपरिसत्वरकीर्तिरार्तिमुक्त्यै पुरुषैर्दूरभवैश्च गम्यमानः ।। ६ ।।",
            "a": "13",
            "p": "",
            "n": "6"
        },
        {
            "i": "13007",
            "s": "अमरैरमरानुगैर्मुनीन्द्रैरपरेक्षाविषयैश्च सेव्यमानः ।\nहरिपादसरोजसङ्गसारो भुवने पावनपावनो निकामम्।। ७ ।।",
            "a": "13",
            "p": "",
            "n": "7"
        },
        {
            "i": "13008",
            "s": "अयमप्रतिवारणः प्रयाणे परमानन्दसुतीर्थसूरिराजः ।\nविबभावतिवेलमच्छरूपः सुरसिन्धोरिव सन्ततप्रवाहः।। ८ ।।",
            "a": "13",
            "p": "",
            "n": "8"
        },
        {
            "i": "13009",
            "s": "समयेन गतोऽमहीयसाऽसौ विषयं स्तम्भपदोपसर्जनाख्यम् ।\nमदनाधिपतेः सुधाम धाम प्रविवेशाखिललोकवन्दनीयम्।। ९ ।।",
            "a": "13",
            "p": "",
            "n": "9"
        },
        {
            "i": "13010",
            "s": "क्षणदामिह तावदूषिवांसं विहिताहर्मुखयोग्ययोगमेनम् ।\nगमनोद्यमलक्षणैरजानन् गमनायोद्यतमाशु शिष्यसङ्घाः।। १० ।।",
            "a": "13",
            "p": "",
            "n": "10"
        },
        {
            "i": "13011",
            "s": "पुरतो विसृताः समाधिशुद्ध्यै यतयस्तत्र पटीः कषायवेषाः ।\nसहसोदहरन् स्वयोग्यमुद्रायुतदण्डादिकधारणोद्यमेन।। ११ ।।",
            "a": "13",
            "p": "",
            "n": "11"
        },
        {
            "i": "13012",
            "s": "अवधार्य विशेषकारिशङ्खप्रकटाङ्कान् सुधिया गतार्द्रभावान् ।\nलसिता तुलसीस्रगस्य कण्ठे हरिनिर्माल्यतयोचिता न्यधायि।। १२ ।।",
            "a": "13",
            "p": "",
            "n": "12"
        },
        {
            "i": "13013",
            "s": "यतधीर्गुरुचक्रिमूर्तिपूर्णं यतनिश्वासवचा विशोध्य पाणी ।\nगुणकुण्डलमण्डितं विमानं गुणबद्धं कवचावृतं बभार।। १३ ।।",
            "a": "13",
            "p": "",
            "n": "13"
        },
        {
            "i": "13014",
            "s": "सकमण्डलुमण्डलावलम्बं स्वयमेवालघुपुस्तकादिभारम् ।\nयुवशिष्यगणो दधे नयत्नान्न हि दाक्ष्यस्य समो गुणोऽपरोऽस्ति ।। १४ ।।",
            "a": "13",
            "p": "",
            "n": "14"
        },
        {
            "i": "13015",
            "s": "अतिसम्भ्रमतः परिभ्रमन्तं भरदामानवलोकिनं चिराय ।\nअनुयोगपरं मुहुः प्रमत्तं जहसुर्नूतनशिष्यमत्र केचित् ।। १५ ।।",
            "a": "13",
            "p": "",
            "n": "15"
        },
        {
            "i": "13016",
            "s": "अथ तत्क्षणघट्टितोरुघण्टाघननादव्यपदेशतः परेण ।\nअमितप्रमतिः प्रचोदितोऽसाविति निर्यत्सु निजेषु निर्जगाम।। १६ ।।",
            "a": "13",
            "p": "",
            "n": "16"
        },
        {
            "i": "13017",
            "s": "धृतमातपवारणं वरेण्यं व्रतिराजं तमुपर्युपर्युदारम् ।\nउदयन्मिहिरोपरिष्ठपूर्णद्विजराजश्रियमाययावभूताम्।। १७ ।।",
            "a": "13",
            "p": "",
            "n": "17"
        },
        {
            "i": "13018",
            "s": "भुवनत्रयधारिणं मुकुन्दं दधदन्तस्स दधे गुरुः स्वयं च ।\nअपि केनचिदित्यदो न चित्रं ननु स प्राणपतिर्बभार तं च।। १८ ।।",
            "a": "13",
            "p": "",
            "n": "18"
        },
        {
            "i": "13019",
            "s": "यतयो गृहिणोऽथ वर्णिमुख्याः श्रुतिगास्त्यक्तनिषिद्धकाम्यभावाः ।\nइह मूर्तिधरा इव स्वधर्माः शतसङ्ख्याश्शतसङ्ख्यमन्वगच्छन् ।। १९ ।।",
            "a": "13",
            "p": "",
            "n": "19"
        },
        {
            "i": "13020",
            "s": "परिवारजना न मार्गदुःखं प्रययुः पूरुषरत्नमीक्षमाणाः ।\nइति नाद्भुतमस्य हि प्रयान्ति स्मृतिमात्राद्भविनो भवापवर्गम् ।। २० ।।",
            "a": "13",
            "p": "",
            "n": "20"
        },
        {
            "i": "13021",
            "s": "मदनेश्वरवल्लभप्रदेशे प्रभुमायान्तमथाभ्यपद्यत द्राक् ।\nजयसिंह इमं नृसिंहवर्यः शुभधीः स्तम्भविशिष्टसिंहनामा।। २१ ।।",
            "a": "13",
            "p": "",
            "n": "21"
        },
        {
            "i": "13022",
            "s": "अवतीर्य पुरैव वाहनात्स्वादपि मार्गादपसार्य सैनिकान् सः ।\nसह कैश्चन भूसुरैरवाप्तस्त्रिजगत्पूज्यपदान्तिके ननाम।। २२ ।।",
            "a": "13",
            "p": "",
            "n": "22"
        },
        {
            "i": "13023",
            "s": "पृथिवीपतिनाऽनुगम्यमानो विनयाद्भक्तिरसार्द्रमानसेन ।\nअचिरेण स विष्णुमङ्गलस्य प्रययावायतनोत्तमस्य पार्श्वम्।। २३ ।।",
            "a": "13",
            "p": "",
            "n": "23"
        },
        {
            "i": "13024",
            "s": "नरदेवदिदृक्षया समेता उभयग्रामजना जनाः परे च ।\nउपयान्तमनन्तमानसं तं मुहुरैक्षन्त कुतूहलाब्धिमग्नाः।। २४ ।।",
            "a": "13",
            "p": "",
            "n": "24"
        },
        {
            "i": "13025",
            "s": "पुरतो मधुरस्वरैर्वदद्भिः स्वकृताः कर्णसुखा मुकुन्दगाथाः ।\nधृतपङ्कजबीजचक्रचिह्नैः कृतनृत्यैश्चतुरैर्निषेव्यमाणम्।। २५ ।।",
            "a": "13",
            "p": "",
            "n": "25"
        },
        {
            "i": "13026",
            "s": "कलिताञ्जलिना स्फुटानुयान्तं जनसम्बाधसहेन भूमिभर्त्रा ।\nकरुणाविषयं चिकीर्षुणा स्वं व्रजता किङ्करतामकैतवेन।। २६ ।।",
            "a": "13",
            "p": "",
            "n": "26"
        },
        {
            "i": "13027",
            "s": "इदमित्थमितीक्षणैर्नराणामपरिच्छेद्यमहिष्ठधामरूपम् ।\nअधिकं धरणीमलञ्चिकीर्षुं स्फुटमुद्यन्तमिव द्युनाथमन्यम्।। २७ ।।",
            "a": "13",
            "p": "",
            "n": "27"
        },
        {
            "i": "13028",
            "s": "अशनैः शनकैरिवाव्रजन्तं युवसिंहप्रवरप्रगल्भयानम् ।\nअतिपाटलपादपल्लवाभ्यामवनिं पावनतामलं नयन्तम्।। २८ ।।",
            "a": "13",
            "p": "",
            "n": "28"
        },
        {
            "i": "13029",
            "s": "नखनिर्जितपद्मरागरागं वरकूर्मप्रपदं निगूढगुल्फम् ।\nसुरवर्यकराग्रसेव्यजङ्घं द्विरदोदारकरोपमोरुयुग्मम्।। २९ ।।",
            "a": "13",
            "p": "",
            "n": "29"
        },
        {
            "i": "13030",
            "s": "शुभशुद्धनितम्बबिम्बराजन्नवकौशेयविशेषबाह्यवस्त्रम् ।\nतनुकुक्षिगलालिकेषु रेखात्रितयेन प्रकटेन शोभमानम्।। ३० ।।",
            "a": "13",
            "p": "",
            "n": "30"
        },
        {
            "i": "13031",
            "s": "मृदुसूक्ष्मघनारुणाविकाच्छप्रकटप्रावरणेन भासमानम् ।\nअतिनूतनतिग्मभानुभासां निकरेणेव सुवर्णसानुमन्तम्।। ३१ ।।",
            "a": "13",
            "p": "",
            "n": "31"
        },
        {
            "i": "13032",
            "s": "पृथुवक्षसमुन्नतांसभित्तिं गुरुवृत्तायतहृद्यबाहुदण्डम् ।\nपरमारुणपाणिपल्लवान्तःस्फुरितोर्ध्वध्वजलाञ्छनादिमन्तम्।। ३२ ।।",
            "a": "13",
            "p": "",
            "n": "32"
        },
        {
            "i": "13033",
            "s": "परिपूर्णशशाङ्कबिम्बशङ्काविषयं प्राक् सहसाऽवलोकनेन ।\nअकलङ्कतया परं विविक्तं वदनं बिभ्रतमच्छविभ्रमाब्धिम्।। ३३ ।।",
            "a": "13",
            "p": "",
            "n": "33"
        },
        {
            "i": "13034",
            "s": "अतिसुन्दरमन्दहासराजन्नवकुन्दाभरदं शुभारुणोष्ठम् ।\nकमलायतलोचनावलोकैरपि लोकान् सकलान् प्रहर्षयन्तम्।। ३४ ।।",
            "a": "13",
            "p": "",
            "n": "34"
        },
        {
            "i": "13035",
            "s": "अतिभासुरकर्णभासितश्रीतुलसीगुच्छमतुच्छकान्तिगण्डम् ।\nभुवनत्रयभूत्यभूतिदाने चतुरभ्रूवरविभ्रमं सुमौलिम्।। ३५ ।।",
            "a": "13",
            "p": "",
            "n": "35"
        },
        {
            "i": "13036",
            "s": "सकलावयवान् स्फुटं मिमानाः प्रतिमालक्षणदर्शनाय लक्ष्यम् ।\nचतुरा विदधुर्यदीयगात्रं स सुलक्ष्मेत्यधुना निगद्यते नो।। ३६ ।।",
            "a": "13",
            "p": "",
            "n": "36"
        },
        {
            "i": "13037",
            "s": "अतिलोलदृशां समीक्षितुं स्वं जनसम्बाधभयेन दूरभाजाम् ।\nसमदर्शयदूर्ध्वमोरसोऽसौ दययैवोरुजनौघमध्यगोऽपि।। ३७ ।।",
            "a": "13",
            "p": "",
            "n": "37"
        },
        {
            "i": "13038",
            "s": "सविकासदृशां कृताञ्जलीनां जनतानां परमादरान्नतानाम् ।\nवलयेन वृतः प्रियं मुरारेः प्रविवेशायतनं प्रबर्हबोधः।। ३८ ।।",
            "a": "13",
            "p": "",
            "n": "38"
        },
        {
            "i": "13039",
            "s": "विविधप्रभुमध्यसन्निषण्णो नरदेवेन समं स गूढदेवः ।\nविबभावुडुराडिवोडुमध्ये सह मह्यास्तनयेन पूर्णबिम्बः।। ३९ ।।",
            "a": "13",
            "p": "",
            "n": "39"
        },
        {
            "i": "13040",
            "s": "अवदत्स कथां रथाङ्गपाणेर्भगवान् भागवते भवापहन्त्रीम् ।\nअनुरूपगुणस्वरादिभाजा निजशिष्यप्रवरेण वाच्यमाने।। ४० ।।",
            "a": "13",
            "p": "",
            "n": "40"
        },
        {
            "i": "13041",
            "s": "कथनं तदुदारधैर्यसारं मधुरं पुष्कलभाववत् प्रसन्नम् ।\nविदुषोऽविदुषोऽत्र श्रुण्वतोऽलं व्यधितानन्दरसाम्बुधौ निमग्नान्।। ४१ ।।",
            "a": "13",
            "p": "",
            "n": "41"
        },
        {
            "i": "13042",
            "s": "गमनासनसङ्कथादिलीलाः स्मृतिमात्रेण भवापवर्गदात्रीः ।\nकथमप्यमराः प्रपञ्चयेयुर्ननु मध्वस्य न मादृशोऽल्पबोधाः।। ४२ ।।",
            "a": "13",
            "p": "",
            "n": "42"
        },
        {
            "i": "13043",
            "s": "सुतपःकवितादिसद्गुणानां लिकुचानां कुलजोऽङ्गिरोन्वयानाम् ।\nअभवद्गुहनामको विपश्चित्कविवर्योऽखिलवादिवन्दनीयः।। ४३ ।।",
            "a": "13",
            "p": "",
            "n": "43"
        },
        {
            "i": "13044",
            "s": "दयिताऽस्य सती गुणानुरूपा विधिविर्येण मुहुर्मृतप्रजाऽपि ।\nअभजद्भुवनप्रभू हरीशौ सुतकामा वसुदेवसूनुभक्ता।। ४४ ।।",
            "a": "13",
            "p": "",
            "n": "44"
        },
        {
            "i": "13045",
            "s": "परमेश्वरयोः प्रसादयोगात्सुतरत्नं तदसूत सूरिपत्नी ।\nपरिषत्पदपत्तनेषु नार्घो विविदे यस्य समः परीक्षकाग्रयैः।। ४५ ।।",
            "a": "13",
            "p": "",
            "n": "45"
        },
        {
            "i": "13046",
            "s": "वदनेन्दुमवेक्ष्य नन्दनस्य स्वकुलोत्तारणदक्षलक्षणस्य ।\nकृतकृत्यतया क्रियाः प्रकुर्वन् कविराख्यादुचितां त्रिविक्रमाख्याम्।। ४६ ।।",
            "a": "13",
            "p": "",
            "n": "46"
        },
        {
            "i": "13047",
            "s": "कलभाषण एव सूरिपोतः कविरासीदनवद्यपद्यवादी ।\nअवभाति ननु प्रभाप्रभावी भगवान् बालतरोऽपि तिग्मभानुः।। ४७ ।।",
            "a": "13",
            "p": "",
            "n": "47"
        },
        {
            "i": "13048",
            "s": "सकलाङ्गयुतावभातशाखः समये प्राप्त उदारपक्षिसेव्यः ।\nस ससर्ज सदध्वगोपकृत्यै लिकुचः काव्यफलं रसाभिरामम्।। ४८ ।।",
            "a": "13",
            "p": "",
            "n": "48"
        },
        {
            "i": "13049",
            "s": "प्रतिपादितमात्मना यथार्थं पृथुमायासमयस्य दुर्घटत्वम् ।\nस्वगुरौ परिहर्तुमक्षमेऽपि श्रुतवांस्तं स वयस्यबोधितोऽलम्।। ४९ ।।",
            "a": "13",
            "p": "",
            "n": "49"
        },
        {
            "i": "13050",
            "s": "भगवत्युदिते सगोविलासे वटुभावं त्यजति त्रिविक्रमार्ये ।\nअपि भानुपुरस्सराः समस्ताः प्रययुः कीटमणिप्रभत्वमाशु।। ५० ।।",
            "a": "13",
            "p": "",
            "n": "50"
        },
        {
            "i": "13051",
            "s": "अतिदक्षमतिं सपादलक्षे समये मायिजनस्य युक्तिशूरम् ।\nमहितं हि महीतले महिम्ना जनको नन्दनमब्रवीदुपांशु।। ५१ ।।",
            "a": "13",
            "p": "",
            "n": "51"
        },
        {
            "i": "13052",
            "s": "श्रुणु वाचमिमां विचारितार्थां न कलौ निर्गुणभावना सुखाय ।\nइति गौणविमुक्तये गुणाढ्यं स्मरदेवं सुतवासुदेवमेव।। ५२ ।।",
            "a": "13",
            "p": "",
            "n": "52"
        },
        {
            "i": "13053",
            "s": "इति तातवचो निशम्य किञ्चित्तरलात्माऽपि विचार्य शास्त्रसारम् ।\nपरमेव स पारमारुरुक्षुर्विगुणोपास्तिमुपाृणोत्परेभ्यः।। ५३ ।।",
            "a": "13",
            "p": "",
            "n": "53"
        },
        {
            "i": "13054",
            "s": "निजधर्मरतो गृहिप्रबर्हः कलिकालाकुलितान्तरोऽपि हन्त ।\nनितरां निशितात्मना निसर्गात् स्फुटमालोचयदित्यसौ कदाचित्।। ५४ ।।",
            "a": "13",
            "p": "",
            "n": "54"
        },
        {
            "i": "13055",
            "s": "रचितं ननु सूत्रमत्र मानं विदुषा सत्यवतीसुतेन साक्षात् ।\nअपरस्परसङ्गतानि भाष्याण्यथ सर्वाणि न मानतां व्रजेयुः।। ५५ ।।",
            "a": "13",
            "p": "",
            "n": "55"
        },
        {
            "i": "13056",
            "s": "यदि तेषु निराग्रहान्तराः स्मः सुघटं नोपलभामहे हि किञ्चित् ।\nन तथापि परम्परोपयातं न पठामः प्रणयेन शाङ्करीयम्।। ५६ ।।",
            "a": "13",
            "p": "",
            "n": "56"
        },
        {
            "i": "13057",
            "s": "घटनोपनिषत्सु नाल्पबुद्धेः सुघटेत्यभ्युपगम्य चिन्तयामः ।\nन विमुक्तिमुपैति कोऽपि मुक्त्वा समयोक्तामिह यामिमामुपास्तिम्।। ५७ ।।",
            "a": "13",
            "p": "",
            "n": "57"
        },
        {
            "i": "13058",
            "s": "विततः सुखसच्चिदद्वयात्मा समुपास्यो विहितो हि तत्त्वविद्भिः ।\nस च नावयवी निरूप्यते चेद्द्युतिमात्रं च न हीत्यदो रहस्यम्।। ५८ ।।",
            "a": "13",
            "p": "",
            "n": "58"
        },
        {
            "i": "13059",
            "s": "यदि चेदृगुपास्यतेऽस्य रूपं तिमिरत्वेन विभाति पारिशेष्यात् ।\nफलमप्यथ मुक्तिरीदृशी स्यादिति नो नैव धिनोत्युपास्तिरेषा।। ५९ ।।",
            "a": "13",
            "p": "",
            "n": "59"
        },
        {
            "i": "13060",
            "s": "अथ वेदपुराणभारतादि स्वयमालोच्य यथावबोधमत्र ।\nगुणवन्तमुपास्महे मुकुन्दं स्मृतिधर्मान् भृशमाचरन्त एव।। ६० ।।",
            "a": "13",
            "p": "",
            "n": "60"
        },
        {
            "i": "13061",
            "s": "अवधार्य यदेति कार्यमार्यः स विवेकादुपचक्रमे विधातुम् ।\nपरिपूर्णमतेर्जगत्सु कीर्तिं परिपूर्णामृणोत् तदा विशुद्धाम्।। ६१ ।।",
            "a": "13",
            "p": "",
            "n": "61"
        },
        {
            "i": "13062",
            "s": "विहिनस्ति हि नो जनोऽतिवाग्मी समयं कोऽपि परम्परोपयातम् ।\nक्षिप तं त्वमुदारयुक्तिशूरो न परे तत्र समर्थतां व्रजेयुः।। ६२ ।।",
            "a": "13",
            "p": "",
            "n": "62"
        },
        {
            "i": "13063",
            "s": "तव वेदनदीर्विगाह्य भूयः समयाम्भोदिषु कुर्वतो विहारम् ।\nनवकाव्यरसप्रियस्य वादिद्विरदेन्द्रप्रतिवारणो न जज्ञे।। ६३ ।।",
            "a": "13",
            "p": "",
            "n": "63"
        },
        {
            "i": "13064",
            "s": "उपयाहि यशः शशाङ्कगौरं निजयूथस्य भयं निराकुरु त्वम् ।\nअधुना विधिनोपपादितं त्वं प्रतिवादिप्रतिवारणं निवार्य।। ६४ ।।",
            "a": "13",
            "p": "",
            "n": "64"
        },
        {
            "i": "13065",
            "s": "इति मायिजनेन तत्र तत्र स्वजनत्वेन स तावदर्थ्यमानः ।\nअनुकूलवचा महिष्ठमानो मनसा संशयमाप संशयच्छित्।। ६५ ।।",
            "a": "13",
            "p": "",
            "n": "65"
        },
        {
            "i": "13066",
            "s": "सितमध्ववचःसृणिप्रयोक्तॄन् पुरुषानेष विषादयन् कवीभः ।\nविविधोत्तरधूलिपातनेन प्रतिघेनाधिकमन्धयाञ्चकार।। ६६ ।।",
            "a": "13",
            "p": "",
            "n": "66"
        },
        {
            "i": "13067",
            "s": "क्षणदासु विचक्षणः स वीक्ष्य प्रचुरप्रज्ञमनोज्ञशास्त्रसारम् ।\nअपराविदितः प्रसादगर्भं विदधे विस्मयमान्तरं महान्तम्।। ६७ ।।",
            "a": "13",
            "p": "",
            "n": "67"
        },
        {
            "i": "13068",
            "s": "विदितवान् व्यवहृत्य सुदर्शनं बहुलबोधमवेक्ष्य स निश्चयात् ।\nअपि न तस्य मतं सहसाऽऽददे ननु विमृश्य कृती कुरुतेऽखिलम्।। ६८ ।।",
            "a": "13",
            "p": "",
            "n": "68"
        },
        {
            "i": "13069",
            "s": "तं विष्णुमङ्गलगतं बहुलप्रबोधं प्राप्याभ्यवन्दत तदाऽयुगविक्रमार्यः ।\nआनन्ददं स चतुराननहासलक्ष्म्या तत्त्वं प्रवेत्तुममरेन्द्र इवाब्जयोनिम्।। ६९ ।।",
            "a": "13",
            "p": "",
            "n": "69"
        },
        {
            "i": "14001",
            "s": "परिवृढघनसङ्घे राजसिंहोर्जशक्त्या त्यजति मलिनभावं नीरसत्वान्निकामम् ।\nस्फुटमुदयति तेजस्व्युज्ज्वले मध्वभानौ सुजनजलजकान्त्यै विश्वमासीन्मनोज्ञम् ।।१।।",
            "a": "14",
            "p": "",
            "n": "1"
        },
        {
            "i": "14002",
            "s": "कृतमपकृतमार्यैः क्षम्यतां क्षान्तिभूषैरिति मृदु वदतां सम्प्रार्थनाभिः प्रभूणाम् ।\nअपहृतमपरेषां मन्त्रतोग्रन्थजातं दशहृदयनियोगादग्रहीच्छङ्करार्यः।। २ ।।",
            "a": "14",
            "p": "",
            "n": "2"
        },
        {
            "i": "14003",
            "s": "परिवृतमवनम्रैर्ग्रामणीग्राम्यपूर्वैः अवनतमुरुचेतःपादपार्श्वे नृसिंहम् ।\nसहजविजयतोऽयुग्विक्रमार्यः प्रसन्नः कविकुलतिलकोऽसावाशिषाऽतोषयत्तम् ।।३।।",
            "a": "14",
            "p": "",
            "n": "3"
        },
        {
            "i": "14004",
            "s": "उपचरति नितान्तं हन्त पौरन्दरी धूर्द्युसदसि भजतो यं दुर्लभा दभ्रभाग्यैः ।\nदिशतु स परमानन्दाग्रयतीर्थाङ्घ्रिरेणुर्धरणिधर सुखं ते सन्ततं स्वान्तरेति ।। ४ ।।",
            "a": "14",
            "p": "",
            "n": "4"
        },
        {
            "i": "14005",
            "s": "अनतिपरिचितस्याप्यस्य सोऽयं कवीन्द्रो गुणरसमतिगूढं ज्ञातवानित्यचित्रम् ।\nमधु मधुकरराजो निष्पतन् पौष्पमाप्तुं ननु परिचयहीनः काननेऽपि प्रभुः स्यात्।।५।।",
            "a": "14",
            "p": "",
            "n": "5"
        },
        {
            "i": "14006",
            "s": "अखिलखलकुलानां वर्धयन् द्वेषदोषं विदधदपि नराणां कौतुकं मध्यमानाम् ।\nस्वगतिसमुचितानां भूतिदायी शुभानां बहुलहृदिह निन्ये शर्वरीः काश्चिदेवम् ।। ६ ।।",
            "a": "14",
            "p": "",
            "n": "6"
        },
        {
            "i": "14007",
            "s": "उदयति विनताया नन्दने श्लाघ्यकाले स कृतसकलकृत्यः कृत्यवेदिप्रवेकः ।\nअरुणयवनिकान्तर्ब्रह्म नारायणाख्यं गुरुगुणमभिदध्यौ योग्ययोगासनस्थः।। ७ ।।",
            "a": "14",
            "p": "",
            "n": "7"
        },
        {
            "i": "14008",
            "s": "अतिधवलितदन्ता दन्तकाष्ठैः प्रशस्तैरपि युगपदनेके सस्नुरत्र व्रतीन्द्राः ।\nगुरुभिरभिहितेष्वाचारभेदेषु निष्ठां स्फुटमवगमयन्तः सौष्ठवात् कर्मणां च।। ८ ।।",
            "a": "14",
            "p": "",
            "n": "8"
        },
        {
            "i": "14009",
            "s": "चरमसमयसुप्ताः पूर्वमुत्थाय शिष्याः गुरुजनपरिचर्यां चक्रिरे दुष्करां च ।\nसबहुमति तदाद्यप्यार्धरात्रात्प्रसन्नाः सुगतिरपरथैषां स्यात्कथङ्कारमिष्टा।। ९ ।।",
            "a": "14",
            "p": "",
            "n": "9"
        },
        {
            "i": "14010",
            "s": "श्रवणमननहेतोः प्राक् चिरायास्तनिद्रः सपदि विवशयन्त्या निद्रया ग्रस्तचेताः ।\nस्वयमपि नयति द्रागङ्गवस्त्रादि पूज्ये खटिति विगतनिद्रः कोऽपि शिष्योऽन्वशेत\n।।१०।।",
            "a": "14",
            "p": "",
            "n": "10"
        },
        {
            "i": "14011",
            "s": "विहितमविहितं प्रागेव कस्माद्विनिद्रैरिति गुरुपरिवादाशङ्कया नम्रगात्राः ।\nचिरमनवतरन्तः श्रावका मुक्तमार्गा गुरुषु जलसकाशस्थेषु तूष्णीमतिष्ठन् ।। ११ ।।",
            "a": "14",
            "p": "",
            "n": "11"
        },
        {
            "i": "14012",
            "s": "विपुलहृदयपार्श्वे दीपदीप्तिप्रदीप्ते दरवरपरिपूर्णैर्वार्भिरर्घ्यादि दत्वा ।\nयतिरतियतचेताश्चक्रिणोऽर्चानिकायात् कुसुमसमितिमग्रयामादरादुज्जहार ।। १२ ।।",
            "a": "14",
            "p": "",
            "n": "12"
        },
        {
            "i": "14013",
            "s": "अमृतमपि निरीक्ष्य स्रावि निर्माल्यसूने घृतमिदमिति सद्यो भ्रान्तिमन्तोऽपि शिष्याः ।\nश्रदधुरधिकवाक्यैर्विभ्रमास्तच्च पश्चादनुदिनममृतान्नैस्तस्य सेव्यस्य शक्त्या।। १३ ।।",
            "a": "14",
            "p": "",
            "n": "13"
        },
        {
            "i": "14014",
            "s": "अगमदुचितमंत्रैस्तूदयानां त्रयाणां कृतिभिरनुमतात्मा तत्र पञ्चाङ्गविद्भिः ।\nउदयमहिमरोचिश्चक्रवर्ती त्रिशक्तिर्दधदतिबृहदन्तः षड्गुणं स्वात्मतेजः।। १४ ।।",
            "a": "14",
            "p": "",
            "n": "14"
        },
        {
            "i": "14015",
            "s": "तिमिरनिकरकुम्भिव्रातमत्यंततीव्रं स्थिरतरमखिलानां प्राणिनां रुद्धमार्गम् ।\nभुवनभवनपूर्णं भानुमानञ्जनाभं हरिरिव नखरैः प्राग्रश्मिजालैर्निरास ।। १५ ।।",
            "a": "14",
            "p": "",
            "n": "15"
        },
        {
            "i": "14016",
            "s": "मधुरपतगरावाः शान्तनैशाम्बुबाष्पाः सपदि विपुलरागाः स्वाभिसारात्प्रसन्नाः ।\nअरुणतरणिरत्यच्छाम्बरा दिक्पुरन्ध्रीः स्मितसरसिजवक्त्राः स्वैः करैरालिलिङ्गे ।।१६।।",
            "a": "14",
            "p": "",
            "n": "16"
        },
        {
            "i": "14017",
            "s": "प्रणतिरभसधूलीबद्धशोभाविशेषा दधुरुपकृतिमत्तां साधुजालान्तराप्ताः ।\nसमयमुपनतं संवेदयन्तो वयस्या इव दशशतकेतोः केतवः श्रावकाणाम्।। १७ ।।",
            "a": "14",
            "p": "",
            "n": "17"
        },
        {
            "i": "14018",
            "s": "निहितमुचितमुच्चं योगपीठं प्रवक्तुः परिषदि परितोऽमी सत्वराः सत्वभाजः ।\nद्रुतमवसितकृत्यैर्धन्यसन्यासिसङ्घैः श्रवणपरमकृत्यायोपतस्थुः समेताः।। १८ ।।",
            "a": "14",
            "p": "",
            "n": "18"
        },
        {
            "i": "14019",
            "s": "बभुरमलगुणानां शोभनाच्छादनानां मुररिपुनिलयानां हन्त वेदान्तकीनाम् ।\nसपदि सुविवृतानामन्तरर्था धियां वा विविधकवलिकानां सञ्चयाः पत्रिकाणाम्\n।। १९ ।।",
            "a": "14",
            "p": "",
            "n": "19"
        },
        {
            "i": "14020",
            "s": "अनतिविरलभावा अप्यनन्योन्यसङ्गा ऋजुतरततनानापङ्क्तिसाम्याप्तशोभाः ।\nद्विरदतुरगदेश्या दूरतो वर्जितान्ताः कुशललिखितरूपा रेजिरे तेषु वर्णाः ।। २० ।।",
            "a": "14",
            "p": "",
            "n": "20"
        },
        {
            "i": "14021",
            "s": "खटिति ददृशुरेके वाचनीयादिभागं परिचयपटुताभ्यां तावदेके चिरेण ।\nहरिगुरुनमनं द्राग्यत्नतोऽमी विधाय प्रययुरपरसाम्यं सिद्धये स्याद्धि यत्नः।। २१ ।।",
            "a": "14",
            "p": "",
            "n": "21"
        },
        {
            "i": "14022",
            "s": "यतवचसि जनेऽस्मिन्नानते सन्निरस्यन् सिचययवनिकां तां सान्ध्यजीमूतरक्ताम् ।\nरविरिव रविपूज्याङ्घ्रिः समाजान्तरिक्षे व्यलसदतिशयालुः सन् सहस्रप्रकाशः।। २२ ।।",
            "a": "14",
            "p": "",
            "n": "22"
        },
        {
            "i": "14023",
            "s": "त्रिभुवनवरतेजोव्यक्तवेदार्थशुक्लत्रितयरसतया ये वर्णिता वर्णवर्याः ।\nपृथुमतिरथ तेषामैक्यमापाद्य सम्यक् प्रवचनपरिशुद्ध््यै् स्म प्रणौति प्रवीणः।। २३ ।।",
            "a": "14",
            "p": "",
            "n": "23"
        },
        {
            "i": "14024",
            "s": "स्वरमचरमकाले मन्द्रमेवात्यजद्भिः स्फुटमुपनिषदन्ते वाचकैर्वाच्यमाने ।\nप्रवचनमतिचित्रं प्राणभाजां श्रुतीनां अमृतममृतभावस्यैष हेतुं चकार।। २४ ।।",
            "a": "14",
            "p": "",
            "n": "24"
        },
        {
            "i": "14025",
            "s": "धनमिव सधनायेभ्योऽर्कसूनुः प्रसन्नः शरशतमिव पार्थः संयुगार्थिभ्य उग्रः ।\nअरतिविरहितः सोऽनारतं नोऽदिशन्नो प्रतिवचनमदीनं चोदकेभ्योऽखिलेभ्यः ।। २५ ।।",
            "a": "14",
            "p": "",
            "n": "25"
        },
        {
            "i": "14026",
            "s": "अथ दशशतशोचिष्याप्रयाति प्रतीच्याः प्रवचनमवसाय्य स्नातुमायात् तटाकम् ।\nपृथुमतिरिह तावच्छ्रेष्ठसंसर्गलोलैः समगमि सपदि स्वर्निम्नगाद्यैः सुतीर्थैः।।२६।।",
            "a": "14",
            "p": "",
            "n": "26"
        },
        {
            "i": "14027",
            "s": "घनरसनिकरोऽसावन्तरत्यन्तशुद्धो मुनिगण इव भूयः स्नेहवान् प्राग्दधानः ।\nप्रतिकृतिमखिलज्ञस्यापरोक्ष्येण तावत् स्फुटमलभत रूपं मज्जने सज्जनेष्टम्।। २७ ।।",
            "a": "14",
            "p": "",
            "n": "27"
        },
        {
            "i": "14028",
            "s": "अपरिमितमनीषस्योल्लसच्छङ्खबाहो रथचरणिशिलानां तन्वतोऽत्राभिषेकम् ।\nप्रतितनव उदारास्तास्वलं सन्निधातुस्तनव इव विरेजुः पाञ्चजन्यप्रियस्य ।। २८ ।।",
            "a": "14",
            "p": "",
            "n": "28"
        },
        {
            "i": "14029",
            "s": "अभिदधति मुनीन्द्रा द्वादशाब्दोपवासप्रतिमफलमलं यत्सेवनं भक्तियुक्तम् ।\nअधिकममरनद्याद्याप्लवाद्धन्यमान्यादपिबदलवबोधो विष्णुपादोदकं तत्।। २९ ।।",
            "a": "14",
            "p": "",
            "n": "29"
        },
        {
            "i": "14030",
            "s": "तरणिभिरिव गौरैरूर्ध्वपुण्डर्ै्रर्द्विषड्भिः सदरपरमचक्रोदीर्णतेजा हरीष्टः ।\nमुररिपुविमुखानां दुःसहो देहभाजां लयसमय इवान्यो मान्यधीराबभासे।। ३० ।।",
            "a": "14",
            "p": "",
            "n": "30"
        },
        {
            "i": "14031",
            "s": "समधिकधिषणस्य प्रेक्षमाणो जनौघः प्रकृतिमधुरमास्यव्याजपूर्णेन्दुबिम्बम् ।\nअमुचदपसरेति श्रावकोक्तेः पुराऽस्मिन् प्रचलति पदवीं तां प्राञ्जलिस्तूर्णमारात् ।।३१।।",
            "a": "14",
            "p": "",
            "n": "31"
        },
        {
            "i": "14032",
            "s": "गुरुचरणसरोजद्वन्द्वनिर्णेजनाम्भो दधति जननिकाये सर्वमुर्वीगतं च ।\nअवनिरनभिनन्दिन्यप्यदश्चक्षमेऽसौ कथमपि कथमेव स्यात्क्षमाख्याऽन्यथाऽस्याः\n।। ३२ ।।",
            "a": "14",
            "p": "",
            "n": "32"
        },
        {
            "i": "14033",
            "s": "अविदितरसभेदं शीतलं लघ्वगन्धं विमलममलपाणिः पाणिजैरप्रविष्टम् ।\nवदनपवनभीत्या पार्श्वतो बिभ्रदग्रयं कमथ करकपूर्णं संयमीहानिनाय ।। ३३ ।।",
            "a": "14",
            "p": "",
            "n": "33"
        },
        {
            "i": "14034",
            "s": "विहसितबिसभङ्गश्रीप्रकर्षं सितिम्ना जलजममृतपूरैः पूरयामास रम्यम् ।\nसमयगुणविशेषालोचकैर्लालनीयः ससुरभिसुमनोभिः स स्फुटं गौरपक्षः।। ३४ ।।",
            "a": "14",
            "p": "",
            "n": "34"
        },
        {
            "i": "14035",
            "s": "विमलमलयजाम्भोबिन्दुभिश्चर्चितार्चो नवललिततुलस्या पुष्पराज्याऽऽर्चयत्सः ।\nस्थलजजलजवल्लीवृक्षवीरुत्समस्तप्रसवविजयलक्ष्म्या मूर्तयेवेन्दिरेशम्।। ३५ ।।",
            "a": "14",
            "p": "",
            "n": "35"
        },
        {
            "i": "14036",
            "s": "स दददधिकबोधः षोडशात्रोपचारान् व्यरहयदगुणान् द्वात्रिंशदागःपुरोगान् ।\nअगणितगुणमुच्चैस्तोषयन् शार्ङ्गपाणिं षडपि परमभक्त्याऽनूपचारान् दिदेश।। ३६ ।।",
            "a": "14",
            "p": "",
            "n": "36"
        },
        {
            "i": "14037",
            "s": "तमरुणमणिवर्णं दिव्यदेहाख्यगेहे स्नपितमतिपृथुश्रद्धानदीचित्तवार्भिः ।\nननु स यजति नित्यं हृत्सरोजासनस्थं न तु सकृदिति पुष्पैरष्टभिर्भावपुष्पैः।। ३७ ।।",
            "a": "14",
            "p": "",
            "n": "37"
        },
        {
            "i": "14038",
            "s": "कृतपरमसपर्यः सान्द्रसच्चन्दनाम्भःपरिमलितभुजोरोमण्डलांसो मनीषी ।\nस्मितरुचिरमुखेन्दुः स्निग्धकौशेयवासाः स सुरमुनिनराणां चक्षुषामुत्सवोऽभूत् ।।३८।।",
            "a": "14",
            "p": "",
            "n": "38"
        },
        {
            "i": "14039",
            "s": "परमथ परमान्नं प्राप्तमेवाप्रयासं प्रभुरिह बुभुजेऽसौ वेदवादप्रवीणः ।\nअजितपरमभक्तः सन्ततं मन्यमानः सकलजगदधीशः प्रीयतां शौरिरित्थम्।। ३९ ।।",
            "a": "14",
            "p": "",
            "n": "39"
        },
        {
            "i": "14040",
            "s": "सहचरपरिक्लृप्ते सूक्ष्मवस्त्रावृतेऽसाववितनुरुहरूपौशीरवर्ये निषण्णः ।\nअरमयदिह नानाहृद्यविद्याविलासैः कविजनपरिवारं मण्डयन् मण्डपाग्रयम् ।। ४० ।।",
            "a": "14",
            "p": "",
            "n": "40"
        },
        {
            "i": "14041",
            "s": "अवसरमधिगम्य भ्रूविजृम्भादभीष्टो मुखसततगलक्षीभूतपाणिप्रवालः ।\nस्मितनयनविकासैस्तस्य विज्ञातभावः श्रवसि किमपि कार्यं मन्त्रयामास मङ्क्षु\n।।४१।।",
            "a": "14",
            "p": "",
            "n": "41"
        },
        {
            "i": "14042",
            "s": "प्रणतिपरमकृत्याः सन्मतेर्ये जनौघा विबभुरनतिदूरे संहतास्तानतीत्य ।\nअहमहमिकयाऽऽशु प्राप्य पार्श्वं प्रणेमुः बहव इह गृहस्थाः पूर्वसेवां विधातुम् ।। ४२ ।।",
            "a": "14",
            "p": "",
            "n": "42"
        },
        {
            "i": "14043",
            "s": "विविधजनपदस्थाः प्राक् श्रुतेभ्यो गुणेभ्यः शतगुणगुणमेनं विस्मिता वीक्षमाणाः ।\nमुकुलितकरपद्मा आस्यतामित्यवाप्ताः प्रचुरतरहृदा सम्भावयाञ्चक्रिरेऽन्ये।। ४३ ।।",
            "a": "14",
            "p": "",
            "n": "43"
        },
        {
            "i": "14044",
            "s": "अलमलमनुवादेनानुवाच्येत पश्चान्ननु गुरव इदानीमुद्यता हि प्रवक्तुम् ।\nन मननमधुना द्रागाव्रजेत्याह्वयत्तान् श्रुतपरिचयसक्ताञ्छ्रावकाञ्छ्रावकाग्रयः ।। ४४ ।।",
            "a": "14",
            "p": "",
            "n": "44"
        },
        {
            "i": "14045",
            "s": "अधिकधिषणमेनं व्याख्यया शोभमानं हरिमिव कविवर्यं सत्यवत्यास्तनूजम् ।\nसततमनिमिषं सन्दृश्य सानन्दचित्ताः समयमपि गतं संविन्दते न स्म लोकाः\n।। ४५ ।।",
            "a": "14",
            "p": "",
            "n": "45"
        },
        {
            "i": "14046",
            "s": "उदयमित इवास्तं यंश्च भानुर्बभासे स्फुटमकलुषरूपो दर्शनीयोऽनुरागी ।\nशुचिहरिपदमापत्सम्पदोराश्रितानां न हि भवति विशेषः स्वप्रकाशोन्नतानाम् ।। ४६ ।।",
            "a": "14",
            "p": "",
            "n": "46"
        },
        {
            "i": "14047",
            "s": "मरकतमणिवर्णे भूतधात्रीपुरन्ध्रया लसति जलधिवासस्यर्धलीनः क्षणार्धम् ।\nअरुणतरणिबिम्बच्छद्मना पद्मरागः कपिशकरकलापोल्लास्यभूत्प्रेक्षणीयः।। ४७ ।।",
            "a": "14",
            "p": "",
            "n": "47"
        },
        {
            "i": "14048",
            "s": "अवनिवनवनध्रुग्वायुखाहम्महत्सु प्रकृतिगुणसमेताव्याकृताकाश एकम् ।\nततमतनुमनाः सोऽचिन्तयत्सत्समाधावसुरसुरनरेभ्यः सद्गुणं नाथमन्यम्।। ४८ ।।",
            "a": "14",
            "p": "",
            "n": "48"
        },
        {
            "i": "14049",
            "s": "व्यदधत परिदृष्टज्योतिषः साधु सान्ध्यं नियममवनिदेवा ज्योतिषोऽप्यावलोकात् ।\nविहितमनुसरन्तो धर्मशास्त्रप्रवीणाः सवितरि सवितारं चिन्तयन्तस्त्रिलोक्याः\n।। ४९ ।।",
            "a": "14",
            "p": "",
            "n": "49"
        },
        {
            "i": "14050",
            "s": "विविदुरतितरां ये देवताः षोडशोक्ता हरहरिहयपूर्वान्त्याः कलाभेदतोऽस्य ।\nसुहुतमतिसृजन्तोऽग्न्याहितास्तेऽग्निहोत्रं व्यधुरुचितमपूर्वं येन गायत्रलोकः।। ५० ।।",
            "a": "14",
            "p": "",
            "n": "50"
        },
        {
            "i": "14051",
            "s": "विधुरयमकलङ्कः स्याद्यदि स्यादवश्यं ननु निजसहजायाः सुन्दरास्येन्दुकल्पः ।\nइति सुरललनाभिर्लालितः खेचरीभिः समधिकमधुरिम्णा पूर्णचन्द्रस्तदोदैत्।। ५१ ।।",
            "a": "14",
            "p": "",
            "n": "51"
        },
        {
            "i": "14052",
            "s": "इनविरहमसह्यं प्राप्य पद्मैः सचक्रैश्चिरमिह परितप्तं पूर्वतप्तैः सुतुष्टम् ।\nमृदुकुमुदचकोरैः पादसङ्गेन राज्ञः कमपि सकलहृद्यं कल्पयेन्नैव दैवम्।। ५२ ।।",
            "a": "14",
            "p": "",
            "n": "52"
        },
        {
            "i": "14053",
            "s": "दलितेन्द्रनीलमणिनीलविभ्रमं नवकुन्दकुड्मलसितद्विजावलि ।\nस्मितया नगोत्तमशिरस्सुजातया वनमालया सुरभिताशयाऽन्वितम् ।। ५३ ।।",
            "a": "14",
            "p": "",
            "n": "53"
        },
        {
            "i": "14054",
            "s": "मृदुगामिविमानसम्पदो रमयत्सुस्मितगोपसुन्दरीः\nपरितापविहीनमुज्ज्वलं सुततं सूक्ष्मतराम्बरं वरम्।। ५४ ।।",
            "a": "14",
            "p": "",
            "n": "54"
        },
        {
            "i": "14055",
            "s": "गोभिस्तमांस्यपनयन् गतिदं प्रजानामर्थान्तरं स भगवान् प्रकटीचकार ।\nसानन्दचिद्गुणगणं परिपूर्णसंविच्चन्द्रस्तु शब्दगुणमित्ययमेव भेदः।। ५५ ।।",
            "a": "14",
            "p": "",
            "n": "55"
        },
        {
            "i": "15001",
            "s": "भूयोबोधस्ततो भूयो व्याचख्यौ भाष्यमद्भुतम् ।\nग्रामे ग्रामीणसामान्ये वसंस्तत्रामरालये।। १ ।।",
            "a": "15",
            "p": "",
            "n": "1"
        },
        {
            "i": "15002",
            "s": "परपक्षरथारूढं खरतर्कमहायुधम् ।\nत्रिविक्रमार्यं सोऽपश्यत् प्रतिवीरमिवाग्रतः ।। २ ।।",
            "a": "15",
            "p": "",
            "n": "2"
        },
        {
            "i": "15003",
            "s": "तदा तदाननाम्भोजात् वृत्तोपन्यासभारती ।\nसेना सेनाग्रहा दिव्या शिबिरादिव निर्ययौ।। ३ ।।",
            "a": "15",
            "p": "",
            "n": "3"
        },
        {
            "i": "15004",
            "s": "नात्यत्वरा नातिरया नस्खलन्ती निरन्तरा ।\nअनानावयवेत्येव दवीयोभिः प्रतर्किता।। ४ ।।",
            "a": "15",
            "p": "",
            "n": "4"
        },
        {
            "i": "15005",
            "s": "सूत्रस्यन्दनवृन्दाढ्या दुर्वारश्रुतिवारणा ।\nसूपपत्तिमहापत्तिर्विचित्रस्मृतिसप्तिका।। ५ ।।",
            "a": "15",
            "p": "",
            "n": "5"
        },
        {
            "i": "15006",
            "s": "वर्धितोर्मिहरिप्रेष्ठा सुपयोधरसुस्वना ।\nसवितानप्रकाशार्था सागरी श्रीरिवापरा।। ६ ।।",
            "a": "15",
            "p": "",
            "n": "6"
        },
        {
            "i": "15007",
            "s": "पद्मेशपदपद्मश्रित्कृत्याङ्गं पद्मजन्मनः ।\nलालिता शिरसेशेन गङ्गेवाशेषपावनी।। ७ ।।",
            "a": "15",
            "p": "",
            "n": "7"
        },
        {
            "i": "15008",
            "s": "नारायणोऽनन्तगुणो ब्रह्माख्यो वेदवेदितः ।\nविश्वकर्तेति विश्वज्ञः श्रुत्या युक्त्याऽप्यसीषधत्।। ८ ।।",
            "a": "15",
            "p": "",
            "n": "8"
        },
        {
            "i": "15009",
            "s": "प्रधानमपराधीनं कारणं परिणामि यत् ।\nपयोवदिति चेत् साध्यवैकल्यं स्यान्निदर्शने।। ९ ।।",
            "a": "15",
            "p": "",
            "n": "9"
        },
        {
            "i": "15010",
            "s": "विवादाध्यासिता सृष्टिश्चेतनेच्छानुसारिणी ।\nसृष्टित्वात् पटसृष्टिर्वेत्यनुमा पक्षसाधिका।। १० ।।",
            "a": "15",
            "p": "",
            "n": "10"
        },
        {
            "i": "15011",
            "s": "यच्चेतनाचेतनयोरङ्गाङ्गित्वादि मन्वते ।\nसृष्टावीशानपेक्षायां तन्न शोभनतां व्रजेत्।। ११ ।।",
            "a": "15",
            "p": "",
            "n": "11"
        },
        {
            "i": "15012",
            "s": "सर्वविन्निर्मितं सर्वं कादाचित्कत्वहेतुतः ।\nन यदेवं नो तदेवं यथात्मेतीश्वरानुमा ।। १२ ।।",
            "a": "15",
            "p": "",
            "n": "12"
        },
        {
            "i": "15013",
            "s": "बलाय सर्वानुमानां वेदाः स्युर्यैरपालिताः ।\nकामादेताः प्रवर्तन्ते कामिन्य इव भर्तृभिः ।। १३ ।।",
            "a": "15",
            "p": "",
            "n": "13"
        },
        {
            "i": "15014",
            "s": "कारणं परिणामि स्याद् ब्रह्म नो चेतनत्वतः ।\nन यदित्थं नो तदित्थं यथा क्षीरपुरस्सरम् ।। १४ ।।",
            "a": "15",
            "p": "",
            "n": "14"
        },
        {
            "i": "15015",
            "s": "न विश्वकृत् पशुपतिः श्रूयमाणागुणत्वतः ।\nचैत्रवत्किं पुनर्विघ्नब्रध्नाद्या बालशङ्किताः ।। १५ ।।",
            "a": "15",
            "p": "",
            "n": "15"
        },
        {
            "i": "15016",
            "s": "ननु सौख्यादिमान् नेशो दुःखादिरहितत्वतः ।\nयो नैवं स्यात् स नैवं स्याद्यथा संसृतिमानिति ।। १६ ।।",
            "a": "15",
            "p": "",
            "n": "16"
        },
        {
            "i": "15017",
            "s": "एवं चेद्विमतो ज्ञानी न भ्रान्तिरहितत्वतः ।\nय एवं नो स एवं नो भवीवेत्यनुमीयते।। १७ ।।",
            "a": "15",
            "p": "",
            "n": "17"
        },
        {
            "i": "15018",
            "s": "सर्वज्ञस्याज्ञतां वेदः श्रद्धेयो निरुणद्धि चेत् ।\nतस्यैवामन्दमानन्दं वदन्नाश्राव्यसौ कथम् ।। १८ ।।",
            "a": "15",
            "p": "",
            "n": "18"
        },
        {
            "i": "15019",
            "s": "दुःखं परिजिहीर्षन् यः सुखं नाङ्गीचिकीर्षति ।\nस हन्तापतितं दुःखमीशस्य व्यस्मरज्जडः ।। १९ ।।",
            "a": "15",
            "p": "",
            "n": "19"
        },
        {
            "i": "15020",
            "s": "यो दुःखसमवायोऽयं चैत्रे तेन ह्यभेदवान् ।\nसमवायः कश्चिदीशे तदनेकत्वमन्यथा ।। २० ।।",
            "a": "15",
            "p": "",
            "n": "20"
        },
        {
            "i": "15021",
            "s": "औपाधिकोऽस्य भेदश्चेत् सत्योऽसत्यः स्विदुच्यताम् ।\nतद्द्वयं चोक्तदोषं हि मायिवन्मा वदेत्परम् ।। २१ ।।",
            "a": "15",
            "p": "",
            "n": "21"
        },
        {
            "i": "15022",
            "s": "ब्रूयुरौपाधिकं भेदं ज्ञानादीनां यदात्मनः ।\nनीत्याऽनया तन्निरासात् स्यात् तस्यानन्तधर्मिता ।। २२ ।।",
            "a": "15",
            "p": "",
            "n": "22"
        },
        {
            "i": "15023",
            "s": "गुणादिभेदे सम्बन्धमपेक्ष्याप्यनवस्थितेः ।\nविशेषमात्रेणानन्त्यं गुणानां शोभते विभोः ।। २३ ।।",
            "a": "15",
            "p": "",
            "n": "23"
        },
        {
            "i": "15024",
            "s": "मन्यन्ते शून्यमेवान्ये तत्त्वमागमवैरिणः ।\nमता माध्यमिकास्तेऽपि व्यक्ताश्छन्ना इति द्वये ।। २४ ।।",
            "a": "15",
            "p": "",
            "n": "24"
        },
        {
            "i": "15025",
            "s": "शून्यं ब्रह्माह्वयेनाहुः स्वांश्च वेदान्तिनोऽभ्यधुः ।\nअतत्त्वावेदकं वेदं वदन्तश्चरमे खलाः ।। २५ ।।",
            "a": "15",
            "p": "",
            "n": "25"
        },
        {
            "i": "15026",
            "s": "परतत्त्वविवर्तत्वादपरस्याखिलस्य च ।\nअविशेषत्वतश्चास्य नान्तरन्तरमेतयोः ।। २६ ।।",
            "a": "15",
            "p": "",
            "n": "26"
        },
        {
            "i": "15027",
            "s": "अखण्डखण्डनन्यायानखण्डमपि खण्डयन् ।\nअखण्डयदखण्डज्ञो द्वयांश्चाखण्डलद्विषः।। २७ ।।",
            "a": "15",
            "p": "",
            "n": "27"
        },
        {
            "i": "15028",
            "s": "विमतं कारणं न स्यादसत्वान्न यदीदृशम् ।\nनेदृशं तद्यथा कुम्भकर्तेत्यत्रानुमीयते ।। २८ ।।",
            "a": "15",
            "p": "",
            "n": "28"
        },
        {
            "i": "15029",
            "s": "अहो तापस नो शून्यं कारणं कुम्भकर्तृवत् ।\nयत् संवृत्युत्थितं विश्वं तत् कारणमितीर्यते।। २९ ।।",
            "a": "15",
            "p": "",
            "n": "29"
        },
        {
            "i": "15030",
            "s": "एवं चेत् कारणं मा स्म ब्रवीः शून्यं कथञ्चन ।\nआयुष्मंस्तदधिष्ठानं व्युत्पित्सस्व गुरोर्गृहे ।। ३० ।।",
            "a": "15",
            "p": "",
            "n": "30"
        },
        {
            "i": "15031",
            "s": "विवादस्य पदं न स्यादधिष्ठानमसत्त्वतः ।\nवैधर्म्येणैष दृष्टान्तः शुक्त्यादिवदितीर्यते ।। ३१ ।।",
            "a": "15",
            "p": "",
            "n": "31"
        },
        {
            "i": "15032",
            "s": "अतत्त्वावेदकं मानमिति स्वव्याहतं यतः ।\nतद्वादी तेन वेदस्य सोऽभिप्रैत्यप्रमाणताम् ।। ३२ ।।",
            "a": "15",
            "p": "",
            "n": "32"
        },
        {
            "i": "15033",
            "s": "यं तत्त्वावेदकं वेद वेदान्तं वेददूषकः ।\nतत्त्वस्यावर्णनीयत्वात् स तत्त्वावेदकः कथम् ।। ३३ ।।",
            "a": "15",
            "p": "",
            "n": "33"
        },
        {
            "i": "15034",
            "s": "लक्षणाभिः प्रवर्तन्ते वाक्यानि तिसृभिर्यदि ।\nविषयत्वं लक्षणानां तस्यैवानिष्टमागतम् ।। ३४ ।।",
            "a": "15",
            "p": "",
            "n": "34"
        },
        {
            "i": "15035",
            "s": "किञ्चाखण्डेऽत्र वाक्यानि किञ्चिद्विदधते न हि ।\nतान्यभ्यधुरभावं चेज्जाड्यादेस्तन्न शोभते ।। ३५ ।।",
            "a": "15",
            "p": "",
            "n": "35"
        },
        {
            "i": "15036",
            "s": "अभावभावस्याभावाद्भावरूपस्य तस्य तु ।\nभावाभावविशेषाणामभावादविशेषिणः ।। ३६ ।।",
            "a": "15",
            "p": "",
            "n": "36"
        },
        {
            "i": "15037",
            "s": "यो वेदवेदितार्थानां नित्यं सन्त्यागसंश्रवी ।\nवेदबाह्यो विपश्चिद्भिराष निश्चीयतां ततः ।। ३७ ।।",
            "a": "15",
            "p": "",
            "n": "37"
        },
        {
            "i": "15038",
            "s": "ज्यायसो दूषणेनैव धूर्तंमन्योऽपि दूषितः ।\nपक्षयोरविशेषत्वादेतयोः सद्विपक्षयोः।। ३८ ।।",
            "a": "15",
            "p": "",
            "n": "38"
        },
        {
            "i": "15039",
            "s": "असत्त्वादित्यसौ हेतुरसिद्धो ब्रह्मवादिनः ।\nमेति भाण्यविशेषत्वात् तत्त्वायोर्ब्रह्मशून्ययोः ।। ३९ ।।",
            "a": "15",
            "p": "",
            "n": "39"
        },
        {
            "i": "15040",
            "s": "सोऽङ्गीकरोति चेत् सत्त्वं ब्रह्मणः स्याद्विशेषिता ।\nन चेत् प्राप्तं पारिशेष्यादसत्त्वं न निरस्यतु ।। ४० ।।",
            "a": "15",
            "p": "",
            "n": "40"
        },
        {
            "i": "15041",
            "s": "विगीतं न विचार्यं स्यात् न भाव्यं न फलप्रदम् ।\nशून्यं ब्रह्माद्यमद्वैतं विधिधीगोचरो न यत् ।। ४१ ।।",
            "a": "15",
            "p": "",
            "n": "41"
        },
        {
            "i": "15042",
            "s": "खपुष्पवदखण्डत्वाद्य्वतिरिक्तं निदर्शनम् ।\nप्रमाणादिवदित्येवमूहनीयं यथेप्सितम् ।। ४२ ।।",
            "a": "15",
            "p": "",
            "n": "42"
        },
        {
            "i": "15043",
            "s": "आम्नायानाममानत्वे धर्मादेरप्रमाणता ।\nधर्माद्यभावे नो मानं प्रत्यक्षैकप्रमाणिनः ।। ४३ ।।",
            "a": "15",
            "p": "",
            "n": "43"
        },
        {
            "i": "15044",
            "s": "न पौरुषेयं वचनं प्रामाण्येन विनिश्चितम् ।\nपौरुषेयत्वतो यद्वद्वाक्यमुन्मत्तभाषितम् ।। ४४ ।।",
            "a": "15",
            "p": "",
            "n": "44"
        },
        {
            "i": "15045",
            "s": "विमतः पुरुषोऽज्ञः स्यात् स्याच्चासौ विप्रलम्भकः ।\nपुंस्त्वाच्चैत्रवदित्यस्ताः सार्वज्ञे केवलानुमाः ।। ४५ ।।",
            "a": "15",
            "p": "",
            "n": "45"
        },
        {
            "i": "15046",
            "s": "दुःखीकरोति यद्दैवं दुःशास्त्रेषूग्र आग्रहः ।\nदुःखाकरोऽतिघोरः स्याल्लोकोऽतस्तद्वतां ध्रुवः ।। ४६ ।।",
            "a": "15",
            "p": "",
            "n": "46"
        },
        {
            "i": "15047",
            "s": "आस्माकेऽपेक्षिते पक्षे मोक्षं दद्यादधोक्षजः ।\nयत्र स्वानन्दिनः सन्तः सेवन्ते विषयान् बहून् ।। ४७ ।।",
            "a": "15",
            "p": "",
            "n": "47"
        },
        {
            "i": "15048",
            "s": "स्वव्याहत्यादिनोपेक्ष्य मुक्तिर्या निर्विशेषता ।\nकदेत्याद्यनुयोगेऽस्या विशेषः स्यान्ननूत्तरे ।। ४८ ।।",
            "a": "15",
            "p": "",
            "n": "48"
        },
        {
            "i": "15049",
            "s": "अपि बुद्ध््या्दिरहितः पुरुषार्थी न सर्वथा ।\nनिखिलानुभवाभावात् पुत्तलीकापुरोगवत् ।। ४९ ।।",
            "a": "15",
            "p": "",
            "n": "49"
        },
        {
            "i": "15050",
            "s": "ज्ञानप्रयत्नवाञ्छावानीशो न ह्यशुभं व्रजेत् ।\nस्वसामर्थ्येन तेनैव तं च कुर्यात् स तादृशम् ।। ५० ।।",
            "a": "15",
            "p": "",
            "n": "50"
        },
        {
            "i": "15051",
            "s": "दुःखव्याप्तं सुखं बद्धे दृष्ट्वा मुक्तेर्निरस्यता ।\nस्वरूपं च निरस्येत शून्यवादी तदा भवेत् ।। ५१ ।।",
            "a": "15",
            "p": "",
            "n": "51"
        },
        {
            "i": "15052",
            "s": "ननु विप्रतिपन्नः स्यादूर्मिमान् देहवत्त्वतः ।\nचैत्रो यथेत्युपाधिः स्यादत्र चाशुद्धदेहिता ।। ५२ ।।",
            "a": "15",
            "p": "",
            "n": "52"
        },
        {
            "i": "15053",
            "s": "अनैकान्तिकता हेतोर्देहवत्त्वादधीशितुः ।\nसोऽदेहश्चेदनिच्छादिर्भवेच्छशविषाणवत् ।। ५३ ।।",
            "a": "15",
            "p": "",
            "n": "53"
        },
        {
            "i": "15054",
            "s": "ज्ञात्रादिरूपमस्य स्याद्वैलक्षण्याय चेत्ततः ।\nतदेव देहशब्दोक्तं न ह्यसौ प्राकृताकृतिः ।। ५४ ।।",
            "a": "15",
            "p": "",
            "n": "54"
        },
        {
            "i": "15055",
            "s": "एवं स्वरूपदेहत्वं मुक्तस्याप्युररीकृतम् ।\nनानिष्टभोगस्तेन स्यात् प्राकृतक्षेत्रसम्भवः ।। ५५ ।।",
            "a": "15",
            "p": "",
            "n": "55"
        },
        {
            "i": "15056",
            "s": "विमतो नावयववान् विनाशित्वप्रसङ्गतः ।\nपटवच्चेदवयवा निरस्यन्तेऽत्र कीदृशाः ।। ५६ ।।",
            "a": "15",
            "p": "",
            "n": "56"
        },
        {
            "i": "15057",
            "s": "सिद्धसाधनता हेतोस्ते भिन्नाश्चेदचिन्मयाः ।\nआत्मनो भेदरहिता एष्टव्या एव वादिभिः ।। ५७ ।।",
            "a": "15",
            "p": "",
            "n": "57"
        },
        {
            "i": "15058",
            "s": "परमाण्वादिदेशेषु व्याप्त्यै व्यामादिकेष्वपि ।\nयथाऽऽत्मनः प्रदेशाः स्युस्तेषां नोऽवयवास्तथा ।। ५८ ।।",
            "a": "15",
            "p": "",
            "n": "58"
        },
        {
            "i": "15059",
            "s": "मुक्तो रूपादिवित् सत्वाज्जडान्यत्वे सतीशवत् ।\nदृष्टान्तोऽसाध्यविकलस्तस्य सर्वज्ञताग्रहात् ।। ५९ ।।",
            "a": "15",
            "p": "",
            "n": "59"
        },
        {
            "i": "15060",
            "s": "ईश्वरो न सुखी तेन रूपाद्यनुभवन्नपि ।\nदुःखप्रसङ्गादिति मा वादि तद्य्वाप्तिदूषणात् ।। ६० ।।",
            "a": "15",
            "p": "",
            "n": "60"
        },
        {
            "i": "15061",
            "s": "दृष्टान्तो यस्य नेष्टोऽयं तस्य स्याद्य्वतिरेकवान् ।\nशिलावदित्यतः शुद्धचिद्देहेन्द्रियभोग्यसौ ।। ६१ ।।",
            "a": "15",
            "p": "",
            "n": "61"
        },
        {
            "i": "15062",
            "s": "स्वानन्दविषये मोक्षे वेदोक्ते युक्तिसाधिते ।\nद्वेषोऽयं वादिनां कस्मात् तद्विरुद्धेऽथवाऽऽग्रहः ।। ६२ ।।",
            "a": "15",
            "p": "",
            "n": "62"
        },
        {
            "i": "15063",
            "s": "ततः स्वतः प्रमाणेन देवो वेदेन वेदितः ।\nविष्णुर्मोक्षादिदातेति विश्वं भवति शोभनम् ।। ६३ ।।",
            "a": "15",
            "p": "",
            "n": "63"
        },
        {
            "i": "15064",
            "s": "इत्यादीन् दर्शयन्त्यर्थान् व्याख्योपन्याससंयुता ।\nत्रिविक्रमार्येण तदा विश्वाभिज्ञस्य शुश्रुवे ।। ६४ ।।",
            "a": "15",
            "p": "",
            "n": "64"
        },
        {
            "i": "15065",
            "s": "अथ प्रायुङ्क्त विविधान् बोधचापगुणेरितान् ।\nविपक्षयुक्तान् वीर्येण तीक्ष्णांस्तर्कशरानसौ ।। ६५ ।।",
            "a": "15",
            "p": "",
            "n": "65"
        },
        {
            "i": "15066",
            "s": "चिच्छेदातुच्छधिषणस्तांस्तदा तर्कसायकैः ।\nप्रयुक्तमात्रान् प्रहसन् लीलयाऽतिशयालुभिः ।। ६६ ।।",
            "a": "15",
            "p": "",
            "n": "66"
        },
        {
            "i": "15067",
            "s": "अधार्याणीतरजनैरनिवर्त्यानि पूरुषैः ।\nविजिगीषुर्द्विजश्रेष्ठो वेदास्त्राणि प्रयुक्तवान् ।। ६७ ।।",
            "a": "15",
            "p": "",
            "n": "67"
        },
        {
            "i": "15068",
            "s": "वाक्यैरतिबलीयोभिः प्रत्यस्त्रैरिव वैदिकैः ।\nअर्थान्तरं प्रकटयंस्तान्यसौ सन्न्यवर्तयत् ।। ६८ ।।",
            "a": "15",
            "p": "",
            "n": "68"
        },
        {
            "i": "15069",
            "s": "सप्ताष्टानि दिनान्येवं वादं कृत्वा सहामुना ।\nनिरुत्तरं तं निश्चोद्यं चक्रे चक्रायुधप्रियः ।। ६९ ।।",
            "a": "15",
            "p": "",
            "n": "69"
        },
        {
            "i": "15070",
            "s": "प्रणम्याचष्ट शिष्टोऽसौ क्षम्यतां नाथ चापलम् ।\nपदपद्मरजोदास्यं ध्रुवं मे दीयतामिति ।। ७० ।।",
            "a": "15",
            "p": "",
            "n": "70"
        },
        {
            "i": "15071",
            "s": "व्याख्यां भाष्यस्य भूयोधीः श्रवणं सूरिनन्दनः ।\nसन्तः प्रीतिमसन्तोऽन्यां सममारेभिरे ततः ।। ७१ ।।",
            "a": "15",
            "p": "",
            "n": "71"
        },
        {
            "i": "15072",
            "s": "गुर्वाज्ञागौरवाट्टीकां कुर्वन् भाष्यस्य दुष्कराम् ।\nषडर्धविक्रमार्योऽसौ महाचार्यमवोचत ।। ७२ ।।",
            "a": "15",
            "p": "",
            "n": "72"
        },
        {
            "i": "15073",
            "s": "कवीन्द्रैर्न समाप्यन्ते सङ्गृह्यापि यतोऽनिशम् ।\nन्यायरत्नानि भाष्याब्धेरस्य गाम्भीर्यमद्भुतम् ।। ७३ ।।",
            "a": "15",
            "p": "",
            "n": "73"
        },
        {
            "i": "15074",
            "s": "दशोपनिषदो देवीर्देवा इव समीप्सिताः ।\nयुक्ताः प्रसादयन्त्यर्था एषु भाष्यालयेष्वलम् ।। ७४ ।।",
            "a": "15",
            "p": "",
            "n": "74"
        },
        {
            "i": "15075",
            "s": "गीतातात्पर्यभाष्याभ्यामाभ्यां विश्वं प्रकाश्यते ।\nगोगणैरप्रतीकारैरर्केन्दुभ्यामिवाधिकम् ।। ७५ ।।",
            "a": "15",
            "p": "",
            "n": "75"
        },
        {
            "i": "15076",
            "s": "इतिहासपुराणाब्धेर्भवच्चित्ताद्रिलोडितात् ।\nजातां भारततात्पर्यसुधां कः सन्न सेवते ।। ७६ ।।",
            "a": "15",
            "p": "",
            "n": "76"
        },
        {
            "i": "15077",
            "s": "पुराणस्थानपान्थानामभाषात्रयवेदिनाम् ।\nभवता सुसखा चक्रे श्रीभागवतनिर्णयः ।। ७७ ।।",
            "a": "15",
            "p": "",
            "n": "77"
        },
        {
            "i": "15078",
            "s": "कस्तन्त्रसारं सम्प्राप्य न स्यात् पर्याप्तवाञ्छितः ।\nअमरैराश्रितच्छायं कल्पद्रुममिवोत्तमम् ।। ७८ ।।",
            "a": "15",
            "p": "",
            "n": "78"
        },
        {
            "i": "15079",
            "s": "लोकानामवलोकाय मार्गस्यास्य व्यधाद्भवान् ।\nकरुणाकर नेत्राभे वादसन्मानलक्षणे ।। ७९ ।।",
            "a": "15",
            "p": "",
            "n": "79"
        },
        {
            "i": "15080",
            "s": "एकाकी किल यश्चक्रेपदं मौलिषु विद्विषाम् ।\nतत्त्वनिर्णयपार्थोऽयं केन नाम न पूज्यते ।। ८० ।।",
            "a": "15",
            "p": "",
            "n": "80"
        },
        {
            "i": "15081",
            "s": "वादादयः प्रकरणस्फुलिङ्गास्तनवोऽप्यलम् ।\nविपक्षकक्षं क्षिण्वन्ति मारुतेन त्वयेरिताः ।। ८१ ।।",
            "a": "15",
            "p": "",
            "n": "81"
        },
        {
            "i": "15082",
            "s": "अनन्तोऽर्थः प्रकटितस्त्वयाऽणौ भाष्यसंग्रहे ।\nअहो आत्मपरिज्ञप्त्यै कृष्णेनेवाननान्तरे ।। ८२ ।।",
            "a": "15",
            "p": "",
            "n": "82"
        },
        {
            "i": "15083",
            "s": "भगवंश्चित्रकवितां लौकिकीं दर्शयन् किल ।\nगोप्यं भारतसंक्षेपमकृथा विश्वविस्मयम् ।। ८३ ।।",
            "a": "15",
            "p": "",
            "n": "83"
        },
        {
            "i": "15084",
            "s": "नानासुभाषितस्तोत्रगाथादिकृतिसत्कृतीः ।\nत्वयि रत्नाकरे रत्नश्रेणीर्वा गणयन्ति के ।। ८४ ।।",
            "a": "15",
            "p": "",
            "n": "84"
        },
        {
            "i": "15085",
            "s": "एषु दभ्रमतीन् दभ्रान् हसत्युच्चैः सतां सभा ।\nचिन्तामणींश्चिन्तयन्ती मितानप्यमितार्थदान् ।। ८५ ।।",
            "a": "15",
            "p": "",
            "n": "85"
        },
        {
            "i": "15086",
            "s": "अपरोऽपीष्यतेऽस्माभिर्ग्रन्थेष्वेतेषु सत्स्वपि ।\nसत्स्वपीन्द्रादिषु पुरा तारकारिरिवामरैः ।। ८६ ।।",
            "a": "15",
            "p": "",
            "n": "86"
        },
        {
            "i": "15087",
            "s": "ग्रन्थेभ्य एभ्योऽगाधेभ्यो युक्तयो नो दुरुद्धराः ।\nमनोमान्द्यात्ततो ग्रन्थं व्यक्ततर्कततिं कुरु ।। ८७ ।।",
            "a": "15",
            "p": "",
            "n": "87"
        },
        {
            "i": "15088",
            "s": "इत्यर्थितो व्यधान्मध्वः सोऽनुव्याख्यां सतां सुधाम् ।\nदुर्वादिगर्वाद्रिपविं मायिध्वान्तरविद्युतिम् ।। ८८ ।।",
            "a": "15",
            "p": "",
            "n": "88"
        },
        {
            "i": "15089",
            "s": "युगपद्रचयन्नेनां कदाचित् स निरन्तरम् ।\nचतुरश्चतुरः शिष्यान् लीलयाऽलेखयत् खलु ।। ८९ ।।",
            "a": "15",
            "p": "",
            "n": "89"
        },
        {
            "i": "15090",
            "s": "युक्ताया युक्तिमालायाः प्रोक्तायास्तत्र चात्मना ।\nव्यक्तं चक्रे विवरणं कवीन्द्रैरेष दुष्करम् ।। ९० ।।",
            "a": "15",
            "p": "",
            "n": "90"
        },
        {
            "i": "15091",
            "s": "मध्वेन्दोर्नित्यसम्बन्धान्निस्तमस्तापचेतसोः ।\nवैकुण्ठं यातयोः पित्रोर्गृहेऽस्यावरजोऽवसत् ।। ९१ ।।",
            "a": "15",
            "p": "",
            "n": "91"
        },
        {
            "i": "15092",
            "s": "विधिभ्रूविभ्रमभ्रश्यद्धनगोधान्यसम्पदा ।\nनिर्वेदिना वेदविदा तेनापे वेदवादिराट् ।। ९२ ।।",
            "a": "15",
            "p": "",
            "n": "92"
        },
        {
            "i": "15093",
            "s": "पारिव्राज्यं प्रार्थयन्तं पादानम्रमिमं मुहुः ।\nसमयापेक्षयोर्वीक्षो गमयामास धाम तम् ।। ९३ ।।",
            "a": "15",
            "p": "",
            "n": "93"
        },
        {
            "i": "15094",
            "s": "न जघास न सुष्वाप न जहास स धीरधीः ।\nसमयार्थी स्मरन् ज्येष्ठं रामं रामानुजो यथा ।। ९४ ।।",
            "a": "15",
            "p": "",
            "n": "94"
        },
        {
            "i": "15095",
            "s": "राज्ये कथञ्चिन्निक्षिप्य राजानं विरहार्दितम् ।\nअवतारभुवं प्रायाद्भगवाञ्छरदत्यये ।। ९५ ।।",
            "a": "15",
            "p": "",
            "n": "95"
        },
        {
            "i": "15096",
            "s": "विशुद्धद्विकुलं श्रौतं शुचिं कृतपितृक्रियम् ।\nविरक्तं विषयान् भुक्त्वा व्यधान्मध्वोऽनुजं यतिम् ।। ९६ ।।",
            "a": "15",
            "p": "",
            "n": "96"
        },
        {
            "i": "15097",
            "s": "रहस्यतिरहस्यं तद्ब्रह्म ब्रह्मसमो ददौ ।\nअमुष्मै पञ्चतपसो न विदुर्यत्तपस्विनः ।। ९७ ।।",
            "a": "15",
            "p": "",
            "n": "97"
        },
        {
            "i": "15098",
            "s": "प्रेमामृतप्रसन्नास्यस्मिताङ्गापाङ्गपूर्वकम् ।\nश्रीविष्णुतीर्थनामास्मै प्रीतितीर्थः प्रदत्तवान् ।। ९८ ।।",
            "a": "15",
            "p": "",
            "n": "98"
        },
        {
            "i": "15099",
            "s": "श्रवणेनानुवादेन मननेनावृथाऽकरोत् ।\nकालं वेदान्तशास्त्रस्य वेदान्तगुरुसोदरः ।। ९९ ।।",
            "a": "15",
            "p": "",
            "n": "99"
        },
        {
            "i": "15100",
            "s": "स दान्तिभक्तिमाधुर्यपरिचर्यादिमेदुरैः ।\nमहाविटपिनं चक्रे गुरोः स्वस्थं कृपांकुरम् ।। १०० ।।",
            "a": "15",
            "p": "",
            "n": "100"
        },
        {
            "i": "15101",
            "s": "अनन्तमतिकारुण्यकल्पद्रुमवतो जनैः ।\nअवर्ण्यो महिमा तस्य लौल्यात् संवर्ण्यते मनाक् ।। १०१ ।।",
            "a": "15",
            "p": "",
            "n": "101"
        },
        {
            "i": "15102",
            "s": "चतुरोऽसौ प्रवचने मनुसंसिद्धिमान्मनः ।\nसंख्या मां पूरणी मागान्मध्वदासमिति व्यधात् ।। १०२ ।।",
            "a": "15",
            "p": "",
            "n": "102"
        },
        {
            "i": "15103",
            "s": "दिशं प्रयान्तं शशिनश्चरन्तं भुव्यशोधयत् ।\nतीर्थकं विष्णुतीर्थं च विष्णुतीर्थश्च तीर्थकम् ।। १०३ ।।",
            "a": "15",
            "p": "",
            "n": "103"
        },
        {
            "i": "15104",
            "s": "अकामानामनेकेषां सिद्धिभूमिं तपस्विनाम् ।\nतिरोहितात्मा प्रापासौ हरिश्चन्द्रमहीधरम् ।। १०४ ।।",
            "a": "15",
            "p": "",
            "n": "104"
        },
        {
            "i": "15105",
            "s": "द्वन्द्वदुःखानले वीरो मात्सर्येण विमत्सरः ।\nतत्याज मत्वा तस्यासावशनादीन्धनायितम् ।। १०५ ।।",
            "a": "15",
            "p": "",
            "n": "105"
        },
        {
            "i": "15106",
            "s": "भक्तैरनुगिरं नीतं प्रार्थितो यतिशेखरः ।\nपञ्चगव्यं पपौ किञ्चित् पञ्चमे पञ्चमे दिने ।। १०६ ।।",
            "a": "15",
            "p": "",
            "n": "106"
        },
        {
            "i": "15107",
            "s": "स त्यजन् साहसी तच्च तपस्तेपेऽतितापसम् ।\nबिल्वपर्णैः क्षितौ पन्नैस्तृप्तिमान् सलिलैरपि ।। १०७ ।।",
            "a": "15",
            "p": "",
            "n": "107"
        },
        {
            "i": "15108",
            "s": "यथेष्टमध्यास्त शिलां यमी सुनियमी स ताम् ।\nनाध्यासते यामेकाहं दैवभग्नास्तपस्विनः ।। १०८ ।।",
            "a": "15",
            "p": "",
            "n": "108"
        },
        {
            "i": "15109",
            "s": "पवनांशानुजो जित्वा पवनं रेचकादिभिः ।\nविषयेभ्यो हृषीकाश्वान् मनोयन्त्रा समाहरत् ।। १०९ ।।",
            "a": "15",
            "p": "",
            "n": "109"
        },
        {
            "i": "15110",
            "s": "स्मरन् मुरारेराकारं दध्यावध्यात्मकोविदः ।\nसमाधिमाधिशमनं योगलभ्यं स लब्धवान् ।। ११० ।।",
            "a": "15",
            "p": "",
            "n": "110"
        },
        {
            "i": "15111",
            "s": "मौकुन्दे सुन्दरे रूपे स्वानन्दादिगुणार्णवे ।\nस्वाश्चर्यरत्ने मग्नात्मा नान्यत् किञ्चिद्विवेद सः ।। १११ ।।",
            "a": "15",
            "p": "",
            "n": "111"
        },
        {
            "i": "15112",
            "s": "कामत्रासविहीनस्य तस्य सुज्ञानचक्षुषः ।\nविना कैवल्यसाम्राज्यं नार्घो योगमणेरभूत् ।। ११२ ।।",
            "a": "15",
            "p": "",
            "n": "112"
        },
        {
            "i": "15113",
            "s": "मध्वानुजे मध्वनाथो यं प्रसादं व्यधात् तदा ।\nस चित्ताविषयत्वाद्वा गोप्यत्वाद्वा न वर्ण्यते ।। ११३ ।।",
            "a": "15",
            "p": "",
            "n": "113"
        },
        {
            "i": "15114",
            "s": "अहो महाबोधसेवामहिमाऽस्मिन् युगे यतः ।\nधन्योऽसौ सिद्धिमापेमां सोऽमरैरित्यलाल्यत ।। ११४ ।।",
            "a": "15",
            "p": "",
            "n": "114"
        },
        {
            "i": "15115",
            "s": "तीव्रव्रतोऽतीन्द्रियविद्विद्याब्धिस्तर्कपण्डितः ।\nअनिरुद्धपदाधारः प्रेष्ठः शिष्यस्तमाययौ ।। ११५ ।।",
            "a": "15",
            "p": "",
            "n": "115"
        },
        {
            "i": "15116",
            "s": "तेन सम्प्रार्थितं प्राप्तं रूप्यपीठमिमं पुनः ।\nकृत्स्नज्ञं कृपया स्वेषु सम्प्राप्तं मेनिरे प्रजाः ।। ११६ ।।",
            "a": "15",
            "p": "",
            "n": "116"
        },
        {
            "i": "15117",
            "s": "कवीन्द्रतिलको विद्वच्छेखरस्तापसाग्रणीः ।\nमध्वकेलीशुकोऽस्याभूच्छिष्यो व्यासपदाश्रयः ।। ११७ ।।",
            "a": "15",
            "p": "",
            "n": "117"
        },
        {
            "i": "15118",
            "s": "असौ दास्यं ध्रुवं यान्तं महान्तं महतामपि ।\nव्यधादनुग्रहं कुर्वन् सामर्थ्यैः कौतुकं नृणाम् ।। ११८ ।।",
            "a": "15",
            "p": "",
            "n": "118"
        },
        {
            "i": "15119",
            "s": "आरुरोह दुरारोहं स परैः प्रीतिकृद्धरेः ।\nमहान्तं महिमानं च महीध्रं च गुहप्रियम् ।। ११९ ।।",
            "a": "15",
            "p": "",
            "n": "119"
        },
        {
            "i": "15120",
            "s": "आकृष्टोऽस्य गुणैर्व्याप्तैर्यो गोदाया उपाययौ ।\nस पद्मनाभतीर्थाख्यः शिष्योऽन्योऽभूत् सुचेतसः ।। १२० ।।",
            "a": "15",
            "p": "",
            "n": "120"
        },
        {
            "i": "15121",
            "s": "श्रुत्या मत्या सदा भक्त्या विरक्त्या नित्यसेवया ।\nअस्मै प्रसन्नः प्राज्येक्षः सद्यो विद्यां ददौ शुभाम् ।। १२१ ।।",
            "a": "15",
            "p": "",
            "n": "121"
        },
        {
            "i": "15122",
            "s": "वेदान्ताब्धिं न यो जातु जहौ विद्वत्तिमिङ्गिलः ।\nयुक्तिप्रवाहसंरम्भात् परशास्त्रनदीचरः ।। १२२ ।।",
            "a": "15",
            "p": "",
            "n": "122"
        },
        {
            "i": "15123",
            "s": "व्याख्याप्रणादमात्रेण वीरम्मन्यान् स्वमण्डले ।\nमायाविग्रामसिंहान्यो वादिसिंहो निराकरोत् ।। १२३ ।।",
            "a": "15",
            "p": "",
            "n": "123"
        },
        {
            "i": "15124",
            "s": "मत्तदुर्वादिमातङ्गतर्कमस्तकदारणे ।\nपञ्चास्यो योऽभवद्य्वक्तं चतुरास्योऽपि केवलम् ।। १२४ ।।",
            "a": "15",
            "p": "",
            "n": "124"
        },
        {
            "i": "15125",
            "s": "सन्न्यायरत्नावलिरप्युदपादि यतः शुभा ।\nटीका परानुव्याख्याया अनर्घा बोधसागरात् ।। १२५ ।।",
            "a": "15",
            "p": "",
            "n": "125"
        },
        {
            "i": "15126",
            "s": "वेदप्रवचनाचार्यशिष्योऽसाविति पूजितः ।\nसभ्यः सभायां यो वेदं व्याचख्यौ वेदसारवित् ।। १२६ ।।",
            "a": "15",
            "p": "",
            "n": "126"
        },
        {
            "i": "15127",
            "s": "अनयोः प्रथमे शिष्याश्चरमे चाभवन्निह ।\nअनन्तबोधस्यानेके यतीन्द्रा बहुदेशजाः ।। १२७ ।।",
            "a": "15",
            "p": "",
            "n": "127"
        },
        {
            "i": "15128",
            "s": "वशीकृतहृषीकाश्च जननाद्युपमर्दिनः ।\nनरसिंहपदाधारा अभ्यस्तोपेन्द्रनामकाः ।। १२८ ।।",
            "a": "15",
            "p": "",
            "n": "128"
        },
        {
            "i": "15129",
            "s": "अदीर्घान्याभिधाना ये श्रीमद्रामपदाश्रयाः ।\nअप्रत्यक्षगुणोद्रिक्ता भक्तिवैराग्यसागराः ।। १२९ ।।",
            "a": "15",
            "p": "",
            "n": "129"
        },
        {
            "i": "15130",
            "s": "पादैः पुनन्तः पृथिवीं दर्शयन्तो हरेः पदम् ।\nधूतदुस्समयध्वान्ता आदित्या इव गां गताः ।। १३० ।।",
            "a": "15",
            "p": "",
            "n": "130"
        },
        {
            "i": "15131",
            "s": "मोक्षशास्त्रामृताम्भोधिसेवया नित्यनिर्वृताः ।\nचक्रिचारुतरार्चासु चक्रिणश्चरणार्चकाः ।। १३१ ।।",
            "a": "15",
            "p": "",
            "n": "131"
        },
        {
            "i": "15132",
            "s": "मध्वप्रशिष्या बहवः शिष्या येषां मुहुस्तथा ।\nअलञ्चक्रुरलं पृथ्वीं सर्वे सद्गुणभूषणाः ।। १३२ ।।",
            "a": "15",
            "p": "",
            "n": "132"
        },
        {
            "i": "15133",
            "s": "सदा सकलसच्छास्त्रव्याख्यासौख्यामृताब्धिगाः ।\nसर्वे दुर्वादिदुर्वादकाण्डखण्डनमण्डनाः ।। १३३ ।।",
            "a": "15",
            "p": "",
            "n": "133"
        },
        {
            "i": "15134",
            "s": "भूरिभक्तिभराः केचिदप्यल्पश्रुतिसम्पदः ।\nअप्यल्पबोधा अपरे बहुश्रुतमहागुणाः ।। १३४ ।।",
            "a": "15",
            "p": "",
            "n": "134"
        },
        {
            "i": "15135",
            "s": "बहवो गृहिणोऽप्यस्मात् समग्रानुग्रहं ययुः ।\nदीप्ता यत्राग्नय इव त्रयो लिकुचशेखराः ।। १३५ ।।",
            "a": "15",
            "p": "",
            "n": "135"
        },
        {
            "i": "15136",
            "s": "माध्वं नियोगं ये प्रायो नात्यजन् विदुषां वराः ।\nशिष्यक्षेत्रेषु सद्विद्याबीजावापैकदीक्षिताः ।। १३६ ।।",
            "a": "15",
            "p": "",
            "n": "136"
        },
        {
            "i": "15137",
            "s": "ग्रामण्यो ब्राह्मणाग्रण्यः प्रापुः पूर्णेक्षशिष्यताम् ।\nयेषां सद्गुप्तिमात्रेण भवेत् किल परं पदम् ।। १३७ ।।",
            "a": "15",
            "p": "",
            "n": "137"
        },
        {
            "i": "15138",
            "s": "शुश्रुषापक्षपाताद्यैः केभ्यश्चित् केवलं ददौ ।\nरामप्रियो राम इव स्वां गतिं योगिदुर्लभाम् ।। १३८ ।।",
            "a": "15",
            "p": "",
            "n": "138"
        },
        {
            "i": "15139",
            "s": "शिष्यप्रशिष्यातिशया ईदृशा यद्दयोदयात् ।\nको नेच्छेत् सुलभं भक्त्या तत्पादसुरपादपम् ।। १३९ ।।",
            "a": "15",
            "p": "",
            "n": "139"
        },
        {
            "i": "15140",
            "s": "इत्थं सद्भिः सद्भिरर्च्यो धरायां चक्रे वासं शेषशय्ये शयाने ।\nग्रामे वातैः पाविते काण्वतीर्थैर्भक्तप्रीत्या सन्मठेऽनूनबोधः ।। १४० ।।",
            "a": "15",
            "p": "",
            "n": "140"
        },
        {
            "i": "15141",
            "s": "आनन्दतीर्थभगवद्वदनेन्दुबिम्बं विद्यासुधाविततकान्ति सुकान्तिकान्तम् ।\nयैः प्रैक्ष्यतात्र भवतापशमाय भक्तैः तद्दासदास्यमपि किं न ददाति पुंसः ।। १४१ ।।",
            "a": "15",
            "p": "",
            "n": "141"
        },
        {
            "i": "16001",
            "s": "साधुभ्यो मधुमथनांघ्रिभक्तिभाग्भ्यः श्रौतेभ्यो विततमतेर्महानुभावम् ।\nवेदान्तं स्वयमिव बन्धमोक्षमूलं व्याचष्ट स्फुटमथ कोऽपि कोविदोऽत्र।। १ ।।",
            "a": "16",
            "p": "",
            "n": "1"
        },
        {
            "i": "16002",
            "s": "गोमत्यास्तटनिकटेऽच्छकीर्तिचन्द्रं विश्वज्ञं क्षितिपतिरन्त्यवर्णजन्मा ।\nविद्वेष्टा श्रुतिगुणसाधकं श्रुतीनां वाचालो वचनमुवाच वाग्मिवर्यम्।। २ ।।",
            "a": "16",
            "p": "",
            "n": "2"
        },
        {
            "i": "16003",
            "s": "उन्मत्तप्रलपितवन्न तद्धि मानं यद्वाक्यं व्यभिचरति क्वचित्फलेऽत्र ।\nदृष्टान्तो भवति तदप्रमाणतायां सर्वेषां श्रुतिवचसां च सर्वथेति ।। ३ ।।",
            "a": "16",
            "p": "",
            "n": "3"
        },
        {
            "i": "16004",
            "s": "वेदोक्तं फलमलमाप्यतेऽधिकारादित्युक्तोऽतनुमनसाभ्यधत्त धूर्तः ।\nयोग्यत्वे सति न हि दृश्यतेऽधिकारी नातः स्यात् स खरविषाणवत्सदेति ।। ४ ।।",
            "a": "16",
            "p": "",
            "n": "4"
        },
        {
            "i": "16005",
            "s": "आक्षेपं तमसहमान उच्चमानः सद्योऽसौ निजकरपल्लवद्वयेन ।\nआदाय व्यतनुत बीजमोषधीनां सूक्तेनांकुरदलपुष्पबीजसृष्टिम् ।। ५ ।।",
            "a": "16",
            "p": "",
            "n": "5"
        },
        {
            "i": "16006",
            "s": "व्याख्याता निशि स कदाचन प्रदीपे संशान्ते पुनरपि वाचयाम्बभूव ।\nशिष्यान् स्वान् पुरुकरुणाम्बुधिर्निजांघ्रेरङ्गुष्ठस्फुटनखरान्तरोचिषैव।। ६ ।।",
            "a": "16",
            "p": "",
            "n": "6"
        },
        {
            "i": "16007",
            "s": "तीर्थार्थं पृथुतरवप्रपातिवारां धाराणां रयसहनक्षमां महेक्षः ।\nआनीतां दशशतपुम्भिरत्यशक्त्या प्रेक्ष्योचे विपुलशिलां क्वचित् स मुक्ताम् ।। ७ ।।",
            "a": "16",
            "p": "",
            "n": "7"
        },
        {
            "i": "16008",
            "s": "लोकानामुपकृतये कुतः शिलेयं निन्ये नो इति जनता जगाद तत्र ।\nनेतारो यतिवर मानवा न हीमां भीमश्चेदिह यतते नयेन्न वेति ।। ८ ।।",
            "a": "16",
            "p": "",
            "n": "8"
        },
        {
            "i": "16009",
            "s": "निन्ये तां गिरिमिव वानरीकृतात्मा लीलावत्करकमलेन सोऽमलेन ।\nतत्रापि न्यधित तयाऽस्य सूच्यतेऽलं तत्तुङ्गां ननु निकषाधुनाऽपि कर्म ।। ९ ।।",
            "a": "16",
            "p": "",
            "n": "9"
        },
        {
            "i": "16010",
            "s": "सङ्घातैरधिकथनैरलङ्कृताध्वा शिष्याणां यतमनसामुतेतरेषाम् ।\nयत्रामा वसति तिथाविनेन चन्द्रस्तत्रासौ सकलमतिः ससार सिन्धुम्।। १० ।।",
            "a": "16",
            "p": "",
            "n": "10"
        },
        {
            "i": "16011",
            "s": "आर्द्राङ्गाः सपदि निमज्जनात् सरस्यां कण्वस्य द्विजऋषभस्य वल्लभायाम् ।\nतत्रायन् खरकिरणोपरागहेतोर्ग्रामीणा अपि सकलाः सबालवृद्धाः।। ११ ।।",
            "a": "16",
            "p": "",
            "n": "11"
        },
        {
            "i": "16012",
            "s": "सर्वज्ञं सपरिजनं समीक्षमाणाः फुल्लाक्षाः स्मितवदनाः शुभा ननन्दुः ।\nदौर्मुख्यं दधत उतापरे निनिन्दुर्नाश्चर्यं द्वयमपि तत् स्वभावतन्त्रम्।। १२ ।।",
            "a": "16",
            "p": "",
            "n": "12"
        },
        {
            "i": "16013",
            "s": "मा मैनं भुवनगुरुं विनिन्दतेत्थं निर्भर्त्स्याभ्यपतदिवोत्तरङ्गहस्तः ।\nसङ्क्षोभी घनघनघोषघोरवेषः संरम्भी खलदमनाय सिन्धुराजः।। १३ ।।",
            "a": "16",
            "p": "",
            "n": "13"
        },
        {
            "i": "16014",
            "s": "सम्मोदात् तरलतरो द्रुताभिगामी गम्भीरस्वननुतिमान् सुफेनहासः ।\nवीच्यङ्गैरधिकतरैरिहाधिवेलं मध्वाय प्रणतिमिव व्यधात् समुद्रः ।। १४ ।।",
            "a": "16",
            "p": "",
            "n": "14"
        },
        {
            "i": "16015",
            "s": "गोलीलास्वतिशयिनावगाधभावान्नोल्लङ्घ्यौ विविधगुणप्रकाशरत्नौ ।\nमध्वाब्धी परममतेः प्रियं जनानां लावण्यं न तु जलधेरयं विशेषः।। १५ ।।",
            "a": "16",
            "p": "",
            "n": "15"
        },
        {
            "i": "16016",
            "s": "अम्भोधेस्त्वरिततरोर्मिपाणिमृष्टे स्वच्छेऽसौ विकटतटासने निषण्णः ।\nव्याचख्यावतिचिरमैतरेयशाखासूक्तानि प्रभुरतिसुन्दरप्रकारम्।। १६ ।।",
            "a": "16",
            "p": "",
            "n": "16"
        },
        {
            "i": "16017",
            "s": "गाम्भीर्यात् स्वनमधरीकरोति सिन्धोः श्राव्यत्वं वहति तथाऽप्यहो स्वनोऽस्य ।\nपूर्णेन्दुप्रभवदनः क एष धन्यो मत्वेत्थं जनजलधिस्तमाशु पर्यैत्।। १७ ।।",
            "a": "16",
            "p": "",
            "n": "17"
        },
        {
            "i": "16018",
            "s": "वेदानां समुचितभाववाददक्षं ये वेदद्विषमिममूचिरे महेर्ष्याः ।\nधिग्धिक् तानिति जनता जगाद गाढं स्वाश्चर्यात्किल कलिताञ्जलिर्नमन्ती ।। १८ ।।",
            "a": "16",
            "p": "",
            "n": "18"
        },
        {
            "i": "16019",
            "s": "सन्मानं विपुलहृदे विधाय भक्त्या बिभ्राणाश्चरणरजोऽस्य देवसेव्यम् ।\nतत्स्नानादधिकशुचौ नदाधिराजे सस्नुस्ते द्विजनिकराः प्रशस्तकाले ।। १९ ।।",
            "a": "16",
            "p": "",
            "n": "19"
        },
        {
            "i": "16020",
            "s": "कल्लोलैः करिनिकरैरिवानिवार्यैरुल्लोलैर्जननिकरान्निपातयद्भिः ।\nआक्रान्ताः प्रबलतरैश्च लोठ्यमाना हास्यत्वं प्रययुरुदन्वतीह नैके ।। २० ।।",
            "a": "16",
            "p": "",
            "n": "20"
        },
        {
            "i": "16021",
            "s": "मज्जन्तं पृथुलहरीनिगूढमूर्तिं सम्पूर्णप्रमतिमसज्जनो जहास ।\nयो लोकत्रयविजयी गुरुः प्रसिद्धः सोऽयं हा पतति लघूर्मिलीलयेति।। २१ ।।",
            "a": "16",
            "p": "",
            "n": "21"
        },
        {
            "i": "16022",
            "s": "नीचानामवचवचांस्यजीगणन्नो दभ्राणां क्षुभितकराण्यदभ्रसङ्ख्यः ।\nक्रोष्टूनां श्वकलकलप्रदं विरावं पञ्चास्यो न हि गणयेदुदारवीर्यः ।। २२ ।।",
            "a": "16",
            "p": "",
            "n": "22"
        },
        {
            "i": "16023",
            "s": "जन्मस्थित्यवसितिदायिनं कटाक्षं लोकानामघटयदम्बुधौ बृहद्धीः ।\nआक्रान्तोऽधिकगुरुणा स तेन तावन्मुञ्चन् सञ्चलनमभूत्तटाकदेश्यः ।। २३ ।।",
            "a": "16",
            "p": "",
            "n": "23"
        },
        {
            "i": "16024",
            "s": "इत्याद्यैरपि चरितैरनन्यसाध्यैः न स्थेष्ठां बहुमतिमाप दुर्जनोऽस्मिन् ।\nविद्वेषं व्यधित पुनर्निरस्तभाग्ये तस्मिन् दुर्मनसि तदेव शोभनं स्यात् ।। २४ ।।",
            "a": "16",
            "p": "",
            "n": "24"
        },
        {
            "i": "16025",
            "s": "सम्प्राप्तं सह सहजेन गण्डवाटं स्वोजस्सम्प्रकटन आदिशद्विशङ्कम् ।\nशुश्रूषामयमुचितो विधातुमीषल्लोकानामिति वचसा परीक्षकाणाम् ।। २५ ।।",
            "a": "16",
            "p": "",
            "n": "25"
        },
        {
            "i": "16026",
            "s": "श्रीकान्तेश्वरसदनेऽनयत्किलैको यस्त्रिंशन्नरवरनीतकेतुयष्टिम् ।\nआहत्यागुरुगदयैव नारिकेलाद्यो लेभे तरलतरात्फलानि कामम् ।। २६ ।।",
            "a": "16",
            "p": "",
            "n": "26"
        },
        {
            "i": "16027",
            "s": "एतादृग्बलविभवः स तस्य कण्ठं तज्ज्येष्ठोऽप्यभित उभौ समं गृहीत्वा ।\nनिष्पेष्टुं परममवापतुः प्रयत्नं सङ्घर्षात्क्रमपरिवर्धमानतैक्ष्ण्यम् ।। २७ ।।",
            "a": "16",
            "p": "",
            "n": "27"
        },
        {
            "i": "16028",
            "s": "आस्विन्नावलसतरौ गुरोर्नियोगाच्छत्राग्रयानिलमहितौ च तावुभाभ्याम् ।\nमुक्त्वाऽयःकठिनतरत्वचं शिरोधिं पर्यायात् स्फुटवचनां निपेततुः कौ।। २८ ।।",
            "a": "16",
            "p": "",
            "n": "28"
        },
        {
            "i": "16029",
            "s": "आश्वस्तौ शुचिहृदिमावनूनमानावुद्धर्तुं समगददङ्गुलीं धरास्थाम् ।\nसङ्गृह्य प्रसभरसादतिप्रयत्नौ सामर्थ्यं ययतुरिमौ न कम्पनेऽस्याः ।। २९ ।।",
            "a": "16",
            "p": "",
            "n": "29"
        },
        {
            "i": "16030",
            "s": "निर्यत्नं वटुमधिरुह्य मन्दहासी स प्रायादिह परितो नृसिंहगेहम् ।\nएश्वर्यैरिति लघिमादिकैरुपेतो मध्वोऽभूत् त्रिभुवनचित्ररत्नराजः ।। ३० ।।",
            "a": "16",
            "p": "",
            "n": "30"
        },
        {
            "i": "16031",
            "s": "पञ्चाशन्नरपनरोपनीतमात्रां यो वार्क्षीं गृहमधिरोहिणीं निनाय ।\nस व्याख्यास्वरदमनाय पूर्ववाटो निर्देशाद्य्वधित गुरोर्गलप्रपेषम्।। ३१ ।।",
            "a": "16",
            "p": "",
            "n": "31"
        },
        {
            "i": "16032",
            "s": "स्विन्नेऽस्मिन्नपि यतमान आग्रहोग्रे प्राच्यात्तत्प्रवचननिस्वनोऽतिरेजे ।\nउद्धर्तुं विपुलहृदङ्गुलिं च नालं सोऽभूदित्यजनि कुतूहलं जनानाम् ।। ३२ ।।",
            "a": "16",
            "p": "",
            "n": "32"
        },
        {
            "i": "16033",
            "s": "पर्यैक्षि प्रभुरितरैः शिवाग्निपूर्वैः नोपैक्षि प्रबलतरैस्तथाप्रयत्नैः ।\nनावैक्षि क्वचिदपि शक्त्यपूर्तिरस्मिन्नुत्प्रैक्षि स्वयमपि भीम इत्यवश्यम् ।। ३३ ।।",
            "a": "16",
            "p": "",
            "n": "33"
        },
        {
            "i": "16034",
            "s": "लेखिन्या मुहुरपिनह्य कृष्यमाणं नाप्येकं तनुरुहमस्य तूदपाटि ।\nनासाग्रे मृदुनि कृतैश्च मुष्टिघातैः नास्येन्दोरतिबलिभिः प्रसन्नतासि।। ३४ ।।",
            "a": "16",
            "p": "",
            "n": "34"
        },
        {
            "i": "16035",
            "s": "पञ्चास्यः श्वभिरिव वै विहीनसारैरम्भोधिर्नगसरितां जलैरिवाल्पैः ।\nखद्योतैरिव तरणिर्विडम्बयन् नॄन् प्रत्यर्थिस्वसमनरैर्व्यवाहरत्सः ।। ३५ ।।",
            "a": "16",
            "p": "",
            "n": "35"
        },
        {
            "i": "16036",
            "s": "पारन्तीसुरसदनं विशालसंवित् सम्प्राप्तः खलु सुचिरान्निवेद्यहीनम् ।\nग्राम्याग्रयक्षितिपतिभिर्दिनार्धमात्रात्तद्भूतीर्व्यधित सभूतबल्यनल्पाः ।। ३६ ।।",
            "a": "16",
            "p": "",
            "n": "36"
        },
        {
            "i": "16037",
            "s": "भीमत्वे सह सहजैः प्रतिष्ठितः प्राक् पञ्चात्मा मुररिपुरञ्चितो यदत्र ।\nपाञ्चाल्या बलिसलिलं समं ददत्या सोऽस्मार्षीत्तदिममथ प्रपूज्यपूज्यः ।। ३७ ।।",
            "a": "16",
            "p": "",
            "n": "37"
        },
        {
            "i": "16038",
            "s": "आयास्यन् किल सरिदन्तराख्यदेशं ग्रीष्मे निर्जलमिह शुश्रुवांस्तटाकम् ।\nतत्काले परमभिवर्षयन् घनौघं तत्पूर्त्यै व्यधित कुतूहलं नराणाम्।। ३८ ।।",
            "a": "16",
            "p": "",
            "n": "38"
        },
        {
            "i": "16039",
            "s": "दुर्मन्त्रैः खलपटलैः प्रचोद्यमानो ग्रामेशो वृषलपतिः प्रहर्तुमेनम् ।\nसम्प्राप्तस्तत उत यान्तमीक्षमाणः प्रोद्यन्तं रविमिव विस्मितो ननाम ।। ३९ ।।",
            "a": "16",
            "p": "",
            "n": "39"
        },
        {
            "i": "16040",
            "s": "क्षेत्राग्रयं त्रिभुवनवैद्यनाथनाथं प्रस्थाय प्रचुरतरान्तरः प्रभावी ।\nश्रीकृष्णामृतपरमार्णवाभिधानां चक्रे सद्वचनततिं स्वभक्तभूत्यै ।। ४० ।।",
            "a": "16",
            "p": "",
            "n": "40"
        },
        {
            "i": "16041",
            "s": "स ग्रामं परमपि यात उच्चभूतिं विद्वांसः क्व कुहरकूपदर्दुराभाः ।\nइत्यूचे मदमतिमानिनोऽखिलज्ञम्मन्यस्य क्षपयितुमेव तज्जनस्य ।। ४१ ।।",
            "a": "16",
            "p": "",
            "n": "41"
        },
        {
            "i": "16042",
            "s": "सर्वज्ञोऽप्ययमधिकं न यज्ञभङ्गीं संवित्ते यतिरिति बद्धनिश्चयोऽसौ ।\nआभान्तं परिषदि मत्सरादपृच्छत्कर्मार्थश्रुतिगहनार्थखण्डभावम् ।। ४२ ।।",
            "a": "16",
            "p": "",
            "n": "42"
        },
        {
            "i": "16043",
            "s": "छन्दोभ्यश्च्युतरससंग्रहप्रवीणान् षष्ठेऽह्नि प्रतिविहितान् प्रजाधिपेन ।\nनाराशंस्यचरमचारुमन्त्रभेदानूचेऽसौ तमभिदधद्विसंशयांशः ।। ४३ ।।",
            "a": "16",
            "p": "",
            "n": "43"
        },
        {
            "i": "16044",
            "s": "पाण्डित्यं परममवेक्ष्य तस्य तादृक् सङ्घर्षक्षुभितमना विपक्षसङ्घः ।\nनार्थः स्यादयमिति वर्णयन्नथ त्वं तं ब्रूहीत्युरुमतिनेरितोऽद्रवद्द्राक् ।। ४४ ।।",
            "a": "16",
            "p": "",
            "n": "44"
        },
        {
            "i": "16045",
            "s": "सोऽपृच्छत्तमथ महाह्वयोपसर्गा यत्रोक्ता मनुचरणोपसृज्यरूपाः ।\nतस्यार्थं वचनचयस्य तं ब्रुवाणः स्थैर्यार्थं सपदि स लेखयाम्बभूव ।। ४५ ।।",
            "a": "16",
            "p": "",
            "n": "45"
        },
        {
            "i": "16046",
            "s": "सम्पूर्णं शशिनमिवोदितं कृशः श्वा चुक्षोभाशुभनिकरो निरीक्ष्य मध्वम् ।\nप्रत्यर्थी स्वयमिति दूरतोऽभिधावन्किं तेन क्षतममृताकरस्य तस्य ।। ४६ ।।",
            "a": "16",
            "p": "",
            "n": "46"
        },
        {
            "i": "16047",
            "s": "निःस्वानां कतिपयभुक्तियुक्तभक्तं भक्तानां व्यधित चतुर्गुणं दयालुः ।\nभुङ्क्ते स्म त्रिदशनरोपभोज्यमन्नं सम्प्रीत्यै स धनवतां बृहत्प्रबोधः ।। ४७ ।।",
            "a": "16",
            "p": "",
            "n": "47"
        },
        {
            "i": "16048",
            "s": "वृष्ट्यादेः स नियमनादि चक्र एतच्चित्रं किं भुवननियामके समीरे ।\nअप्येवं भुवनगुरोः कृतानुवादः कृत्येषु प्रवर इतीह वर्णयामः ।। ४८ ।।",
            "a": "16",
            "p": "",
            "n": "48"
        },
        {
            "i": "16049",
            "s": "इत्यूचे धरणिसुरेण केवलं नो माध्वीयं विविधकथा कथासु मान्या ।\nसाक्षादप्यमरवरैरुदीर्यमाणा गन्धर्वैर्द्युसदसि तन्मुदे जगेऽसौ ।। ४९ ।।",
            "a": "16",
            "p": "",
            "n": "49"
        },
        {
            "i": "16050",
            "s": "तां पद्यप्रणिगदितां तु मूर्छयित्वा तानानामुचिततयात्तपञ्चमाद्याः ।\nगान्धारं द्युविषयमुज्ज्वलं सृजन्तो ग्रामं ते प्रजगुरकाकिकम्रकण्ठाः ।। ५० ।।",
            "a": "16",
            "p": "",
            "n": "50"
        },
        {
            "i": "16051",
            "s": "आनम्रैः सुमुकुटमौलिभिः कराग्रैराताम्रैः प्रतिकलितैः स्मितैर्मुखाब्जैः ।\nआश्रावि स्थिरतरभक्तिभिः सुरेन्द्रैस्तद्गीता दशधिषणार्यवर्यचर्या ।। ५१ ।।",
            "a": "16",
            "p": "",
            "n": "51"
        },
        {
            "i": "16052",
            "s": "गीर्वाणैर्विजयमहोत्सवस्य पूजां कुर्वाणैरविरलसंविदस्तदानीम् ।\nविस्मेरैर्मुनिनिकरोपदेवयुक्तैः सुस्मेरैरथ तमवेक्षितुं प्रजग्मे ।। ५२ ।।",
            "a": "16",
            "p": "",
            "n": "52"
        },
        {
            "i": "16053",
            "s": "आदर्शं गुणगणदर्शने मुरारेः सच्छास्त्रं रचितमनेन वर्णयन्तः ।\nप्रद्योतैरुडुपदवीं प्रसादयन्तः प्रैक्षन्त प्रचुरमनोविलासमेते ।। ५३ ।।",
            "a": "16",
            "p": "",
            "n": "53"
        },
        {
            "i": "16054",
            "s": "नाकीन्द्रास्तमवनिभागमावसन्तं सुश्लोकैरपि भुवनानि भूषयन्तम् ।\nनेमुः खादुपनिषदं तदैतरेयं व्याख्यान्तं विविधविशिष्टशिष्यमध्ये ।। ५४ ।।",
            "a": "16",
            "p": "",
            "n": "54"
        },
        {
            "i": "16055",
            "s": "श्रीमन्तं शशिवदनं कुशेशयाक्षं गम्भीरस्वरमतिदिव्यलक्षणाढ्यम् ।\nपश्यन्तः स्वगुरुमथार्चयन् कृतार्था वाण्या तं हरिरतिपूर्णकाममेते ।। ५५ ।।",
            "a": "16",
            "p": "",
            "n": "55"
        },
        {
            "i": "16056",
            "s": "अहरो दुरागमतमः स्वगोगणैरकरोर्मुकुन्दगुणवृन्ददर्शनम् ।\nअजयश्चतुर्दश जगन्ति सद्गुणैः शरणं गुरो करुणयाऽपि नो भवेः ।। ५६ ।।",
            "a": "16",
            "p": "",
            "n": "56"
        },
        {
            "i": "16057",
            "s": "नमस्ते प्राणेश प्रणतविभवायावनिमगा\nनमः स्वामिन् रामप्रियतम हनूमन् गुरुगुण ।\nनमस्तुभ्यं भीम प्रबलतम कृष्णेष्ट भगवन्\nनमः श्रीमन्मध्व प्रदिश सुदृशं नो जय जय ।। ५७ ।।",
            "a": "16",
            "p": "",
            "n": "57"
        },
        {
            "i": "16058",
            "s": "इति निगदितवन्तस्तत्र वृन्दारकेन्द्रा गुरुविजयमहं तं लालयन्तो महान्तम् ।\nववृषुरखिलदृश्यं पुष्पवारं सुगन्धं हरिदयितवरिष्ठे श्रीमदानन्दतीर्थे ।। ५८ ।।",
            "a": "16",
            "p": "",
            "n": "58"
        }
    ]
}