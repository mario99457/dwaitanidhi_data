{
    "data": [
        {
            "i": "101",
            "n": 1,
            "s": "यस्मिन् सर्वाणि कर्माणि संन्यस्याध्यात्मचेतसा ।\nनिराशीर्निर्ममो याति परं जयति सोच्युतः॥ १॥",
            "a": "1",
            "p": 0
        },
        {
            "i": "102",
            "n": 2,
            "s": "स्मृत्वा विष्णुं समुत्थाय कृतशौचो यथाविधि ।\nधौतदन्तः समाचम्य स्नानं कुर्याद् विधानतः॥ २॥",
            "a": "1",
            "p": 0
        },
        {
            "i": "103",
            "n": 3,
            "s": "उद्धृतेति मृदालिप्य द्विषडष्टषडक्षरैः ।\nत्रिर्निमज्याप्यसूक्तेन प्रोक्षयित्वा पुनस्ततः ।\nमृदालिप्य निमज्य त्रिस्त्रिर्जपेदघमर्षणम्॥ ३॥",
            "a": "1",
            "p": 0
        },
        {
            "i": "104",
            "n": 4,
            "s": "स्रष्टारं सर्वलोकानां स्मृत्वा नारायणं परम् ।\nयतश्वासो निमज्याप्सु प्रणवेनोत्थितस्ततः ।\nसिञ्चत् पुरुषसूक्तेन स्वदेहस्थं हरिं स्मरन्॥ ४॥",
            "a": "1",
            "p": 0
        },
        {
            "i": "105",
            "n": 5,
            "s": "वसित्वा वास आचभ्य प्रोक्ष्याचम्य च मन्त्रतः ।\nगायत्र्या चाञ्जलिं दत्वा ध्यात्वा सूर्यगतं हरिम्॥ ५॥",
            "a": "1",
            "p": 0
        },
        {
            "i": "106",
            "n": 6,
            "s": "मन्त्रतः परिवृत्याथ समाचम्य सुरादिकान् ।\nतर्पयित्वा निपीड्याथ वासो विस्तृत्य चाञ्जसा॥ ६॥",
            "a": "1",
            "p": 0
        },
        {
            "i": "107",
            "n": 7,
            "s": "अर्कमण्डलगं विष्णुं ध्यात्वैव त्रिपदीं जपेत् ।\nसहस्रपरमां देवीं शतमध्यां दशावराम्॥ ७॥",
            "a": "1",
            "p": 0
        },
        {
            "i": "108",
            "n": 8,
            "s": "आसूर्यदर्शनात्तिष्ठेत्ततस्तूपविशेत वा ।\nपूर्वां सन्ध्यां सनक्षत्रामुत्तरां सदिवाकराम् ।\nउत्तरामुपविश्यैव वाग्यतः सर्वदा जपेत्॥८॥",
            "a": "1",
            "p": 0
        },
        {
            "i": "109",
            "n": 9,
            "s": "ध्येयः सदा सवितृमण्डलमध्यवर्ती नारायणः सरसिजासनसन्निविष्टः ।\nकेयूरवान् मकरकुण्डलवान् किरीटी हारी हिरण्मयवपुर्धृतशङ्खचक्रः॥९॥",
            "a": "1",
            "p": 0
        },
        {
            "i": "110",
            "n": 10,
            "s": "गायत्र्यास्त्रिगुणं विष्णुं ध्यायन्नष्टाक्षरं जपेत् ।\nप्रणम्य देवान्विप्रांश्च गुरूंश्च हरिपार्षदान् ।\nएवं सर्वोत्तमं विष्णुं ध्यायन्नेवार्चयेद्धरिम्॥ १०॥",
            "a": "1",
            "p": 0
        },
        {
            "i": "111",
            "n": 11,
            "s": "ध्यानप्रवचनाभ्यां च यथायोग्यमुपासनम् ।\nधर्मेणेज्यासाधनानि साधयित्वा विधानतः ।\nस्नात्वा सम्पूजयेद्विष्णुं वेदतन्त्रोक्तमार्गतः॥ ११॥",
            "a": "1",
            "p": 0
        },
        {
            "i": "112",
            "n": 12,
            "s": "वैश्वदेवं बलिं चैव कुर्यान्नित्यं तदर्पणम् ।\nइष्टं दत्तं हुतं जप्तं पूर्तं यच्चात्मनः प्रियम् ।\nदारान्सुसान्प्रियान्प्राणान् परस्मै सन्निवेदयेन्॥ १२॥",
            "a": "1",
            "p": 0
        },
        {
            "i": "113",
            "n": 13,
            "s": "भुक्तशेषं भगवतो भृत्यातिथिपुरस्सरः ।\nभुञ्जीत हृद्गतं विष्णुं स्मरंस्तद्गतमानसः ।\nआचम्य मूलमन्त्रेण कोष्ठं स्वमभिमन्त्रयेत्॥ १३॥",
            "a": "1",
            "p": 0
        },
        {
            "i": "114",
            "n": 14,
            "s": "वेदशास्त्रविनोदेन प्रीणयन् पुरुषोत्तमम् ।\nअहःशेषं नयेत्सन्ध्यामुपासीताथ पूर्ववत्॥ १४॥",
            "a": "1",
            "p": 0
        },
        {
            "i": "115",
            "n": 15,
            "s": "यामात्परत एवाथ स्वपेद्ध्यायन् जनार्दनम् ।\nअन्तराले ततो बुद्ध्वा स्मरेत बहुशो हरिम्॥ १५॥",
            "a": "1",
            "p": 0
        },
        {
            "i": "116",
            "n": 16,
            "s": "कायेन वाचा मनसेन्द्रियैर्वा बुद्ध्यात्मना वानुसृतस्स्वभावम् ।\nकरोति यद्यत्सकलं परस्मै नारायणायेति समर्पयेत्तत्॥ १६॥",
            "a": "1",
            "p": 0
        },
        {
            "i": "117",
            "n": 17,
            "s": "''द्वाविमौ पुरुषौ लोके क्षरश्चाक्षर एव च ।\nक्षरः सर्वाणि भूतानि कूटस्थोक्षर उच्यते॥ १७॥",
            "a": "1",
            "p": 0
        },
        {
            "i": "118",
            "n": 18,
            "s": "उत्तमः पुरुषस्त्वन्यः परमात्मेत्युदाहृतः ।\nयो लोकत्रयमाविश्य बिभर्त्यव्यय ईश्वरः॥ १८॥",
            "a": "1",
            "p": 0
        },
        {
            "i": "119",
            "n": 19,
            "s": "यस्मात्क्षरमतीतोहमक्षरादपि चोत्तमः ।\nअतोस्मि लोके वेदे च प्रथितः पुरुषोत्तमः॥ १९॥",
            "a": "1",
            "p": 0
        },
        {
            "i": "120",
            "n": 20,
            "s": "यो मामेवमसम्मूढो जानाति पुरुषोत्तमम् ।\nस सर्वविद्भजति मां सर्वभावेन भारत॥ २०॥",
            "a": "1",
            "p": 0
        },
        {
            "i": "121",
            "n": 21,
            "s": "इति गुह्यतमं शास्त्रमिदमुक्तं मयानघ ।\nएतद्बुद्ध्वा बुदि्धमान्स्यात्कृतकृत्यश्च भारत'''॥ २१॥",
            "a": "1",
            "p": 0
        },
        {
            "i": "122",
            "n": 22,
            "s": "''रुद्रं समाश्रिता देवा रुद्रो ब्रह्माणमाश्रितः ।\nब्रह्मा मामाश्रितो नित्यं नाहं कञ्चिदुपाश्रितः'''॥ २२॥",
            "a": "1",
            "p": 0
        },
        {
            "i": "123",
            "n": 23,
            "s": "''ये मे मतमिदं नित्यमनुतिष्ठन्ति मानवाः ।\nश्रद्धावन्तोनसूयन्तो मुच्यन्ते तेपि कर्मभिः '''॥ २३॥",
            "a": "1",
            "p": 0
        },
        {
            "i": "124",
            "n": 24,
            "s": "''ये त्वेतदभ्यसूयन्तो नानुतिष्ठन्ति मे मतम् ।\nसर्वज्ञानविमूढांस्तान्विदि्ध नष्टानचेतसः'''॥ २४॥",
            "a": "1",
            "p": 0
        },
        {
            "i": "125",
            "n": 25,
            "s": "''द्वौ भूतसर्गौ लोकेस्मिन्दैव आसुर एव च ।\nविष्णुभक्तिपरो दैवो विपरीतस्तथासुरः'''॥२५॥",
            "a": "1",
            "p": 0
        },
        {
            "i": "126",
            "n": 26,
            "s": "''स्मर्तव्यः सततं विष्णुर्विस्मर्तव्यो न जातुचित् ।\nसर्वे विधिनिषेधाः स्युरेतयोरेव किङ्कराः'''॥२६॥",
            "a": "1",
            "p": 0
        },
        {
            "i": "127",
            "n": 27,
            "s": "''धर्मो भवत्यधर्मोपि कृतो भक्तैस्तवाच्युत ।\nपापं भवति धर्मोपि यो न भक्तैः कृतो हरेः'''॥२७॥",
            "a": "1",
            "p": 0
        },
        {
            "i": "128",
            "n": 28,
            "s": "''मन्मना भव मद्भक्तो मद्याजी मां नमस्कुरु ।\nनित्यं भवेच्च मन्निष्ठो बुभूषुः पुरुषस्सदा'''॥२८॥",
            "a": "1",
            "p": 0
        },
        {
            "i": "129",
            "n": 29,
            "s": "एष नित्यः सदाचारो गृहिणो वनिनस्तथा ।\nवैश्वदेवं बलिं दन्तधावनं चाप्यृते वटोः॥२९॥",
            "a": "1",
            "p": 0
        },
        {
            "i": "130",
            "n": 30,
            "s": "एवमेव यतेः स्वीयवित्तेन तु विना सदा ।\nमूलमन्त्रैः सदा स्नानं विष्णोरेव च तर्पणम्॥३०॥",
            "a": "1",
            "p": 0
        },
        {
            "i": "131",
            "n": 31,
            "s": "विशेषो निष्क्रिययतेरजलाञ्जलिना तथा ।\nतर्पणं तु हरेरेव यतेरन्यस्य चोदितम्॥३१॥",
            "a": "1",
            "p": 0
        },
        {
            "i": "132",
            "n": 32,
            "s": "समिद्धोमो वटोश्चैव स्मृत्वा विष्णुं हुताशने ।\nसर्ववर्णाश्रमैर्विष्णुरेक एवेज्यते सदा ।\nरमाब्रह्मादयस्तस्य परिवारत एव तु॥३२॥",
            "a": "1",
            "p": 0
        },
        {
            "i": "133",
            "n": 33,
            "s": "''कविं पुराणमनुशासितारम् अणोरणीयांसमनुस्मरेद् यः ।\nसर्वस्य धातारमचिन्त्यरूपम् आदित्यवर्णं तमसः परस्तात्॥३३॥",
            "a": "1",
            "p": 0
        },
        {
            "i": "134",
            "n": 34,
            "s": "''वेदाहमेतं पुरुषं महान्तं आदित्यवर्णं तमसस्तु पारे ।\nसर्वाणि रूपाणि विचिन्त्य धीरः नामानि कृत्वाभिवदन् यदास्ते॥ ३४॥",
            "a": "1",
            "p": 0
        },
        {
            "i": "135",
            "n": 35,
            "s": "धाता पुरस्ताद्यमुदाजहार शक्रः प्रविद्वान्प्रदिशश्चतस्रः ।\nतमेवं विद्वानमृत इह भवति नान्यः पन्था अयनाय विद्यते'''॥ ३५॥",
            "a": "1",
            "p": 0
        },
        {
            "i": "136",
            "n": 36,
            "s": "आनन्दतीर्थमुनिना व्यासवाक्यसमुद्धृतिः ।\nसदाचारस्य विषये कृता सङ्क्षेपतः शुभा॥ ३६॥",
            "a": "1",
            "p": 0
        },
        {
            "i": "137",
            "n": 37,
            "s": "अशेषकल्याणगुणनित्यानुभवसत्तनुः ।\nअशेषदोषरहितः प्रीयतां पुरुषोत्तमः॥ ३९॥",
            "a": "1",
            "p": 0
        }
    ]
}