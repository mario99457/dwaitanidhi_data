{
    "1101": "नमो भगवते तस्मै सर्वतः परमाय ते ।\nसर्वप्राणिहृदिस्थाय वामनाय नमो नमः ॥",
    "1102": "-",
    "1103": "अग्नौ विष्णुं सदा ध्यायंस्त्रिशोऽग्निं नाचिकेतकम् ।\nयश्चयीत स तु प्राप्य स्वर्गं तत्र भयातिगः ॥\nउष्य मन्वन्तरं कालममृतत्वं भजेत् क्रमात् ॥ इति ब्रह्मसारे ॥\nइच्छन् वाजश्रवो नप्ता ददौ सर्वस्वदक्षिणाम् ।\nउद्दालकः स्वर्गलोकं ददौ गाश्च निरिन्द्रियाः ॥\nमां दत्वापि न ते गावो दातव्या ईदृशा इति ।\nउवाच पुत्रस्तं बालस्तं शशाप पिता स्वयम् ॥",
    "1104": "-",
    "1105": "-",
    "1106": "स जगाम यमं बालो ब्रह्मचारी यमस्य तु ।\nपत्न्या सम्पूज्यमानोऽपि जग्राहार्घ्यादिकं न तु ॥\nआगते तु यमे प्राह यमं सोदकमाहर ॥ ४-६ ॥",
    "1107": "-",
    "1108": "इत्युक्तस्स यमस्तं तु सम्पूज्यादाद् वरत्रयम् ॥ ७-८ ॥",
    "1109": "-",
    "1110": "सौमनस्यं पितुश्चैव नाचिकेताग्निगं हरिम् ॥\nमुक्ते स्थितञ्च तं विष्णुमिति प्रादात् वरत्रयम् ॥ इति गतिसारे ॥ ९-१० ॥",
    "1111": "-",
    "1112": "अग्र्यत्वादग्निनामासौ नाचिकेताग्निगो हरिः ॥ ११-१२ ॥",
    "1113": "लोको विष्णोरनन्तस्य तज्ज्ञानान्नित्य आप्यते ॥\nप्रतिष्ठा सर्वलोकस्य स विष्णुस्सर्वहृद्गतः ॥ १३ ॥",
    "1114": "स एव सर्वलोकादिस्तं ज्ञात्वा मुच्यते ध्रुवम् ॥ इति च ॥",
    "1115": "-",
    "1116": "त्रिभिरेत्य सन्धिं वेदैरविरुद्धः । वेदोक्तप्रकारेण भगवत्तत्वादिकं जानन्नित्यर्थः । त्रिकर्मकृत् यज्ञदानतपःकर्ता । यज्ञदानतपःकर्म न त्याज्यं कार्यमेव तत् इति वचनात् ।",
    "1117": "त्रयमेतत् या इष्टका इत्यादि ।",
    "1118": "-",
    "1119": "प्रेते मुक्ते मनुष्ये नियामकत्वेन भगवानस्तीति ज्ञानिनो वदन्ति । नास्तीत्यज्ञाः । तस्य नियामकस्य स्वरूपं यथावदहं विद्याम् ।",
    "1120": "धारकत्वात् धर्मो भगवान् ।",
    "1121": "-",
    "1122": "-",
    "1123": "-",
    "1124": "मरणे स्थितं भगवन्तं मानुप्राक्षीः ।",
    "1125": "-",
    "1126": "-",
    "1127": "-",
    "1128": "महति साम्पराये मुक्तौ ॥",
    "1201": "-",
    "1202": "-",
    "1203": "शृङ्कां शृङ्कलाम् ॥",
    "1204": "-",
    "1205": "-",
    "1206": "-",
    "1207": "-",
    "1208": "अन्यो भगवानन्योऽहमित्यजानन्ननन्यः । तेन प्रोक्ते गतिर्ज्ञानं नास्ति । प्रोक्ताऽन्येनैव सुज्ञानाय प्रेष्ठ इति वाक्यशेषात् ।",
    "1209": "-",
    "1210": "आख्यं विष्ण्वाख्यं नित्यं शेवधिरिति जानामि । नित्यमाख्यविष्णुविषयैः द्रव्यैर्मन आदिभिः । आख्यनित्यविषयैर्विष्ण्वाख्यनित्यविषयैः द्रव्यैः । नित्यं भगवन्तं प्राप्तवानस्मि । ध्रुवो भगवान् । अध्रुवैस्तद्भक्तिवर्जितैर्न प्राप्यते ॥ १० ॥",
    "1211": "क्रतोरानन्त्यहेतुम् । स्तोमैरपि सर्वात्मना प्राप्तुमशक्यम् । स्तोमेभ्योऽपि महान्तम् । उरुगायमित्युक्तत्वाच्च न जीवविषयोऽयं प्रश्नः ।",
    "1212": "गह्वरे मुक्तजीवे स्थितम् ॥ १२ ॥",
    "1213": "प्रवृह्य जीवात् पृथक्कृत्य ।",
    "1214": "-",
    "1215": "-",
    "1216": "-",
    "1217": "एतद्ध्येवाक्षरं ब्रह्म विष्ण्वाख्यं परमव्ययम् ।\nसर्वस्यालम्बनं ज्ञात्वा मुच्यते नात्र संशयः ॥ इति च ॥ १७ ॥",
    "1218": "देहोत्पत्तिविनाशाख्यौ ज्ञानिनोऽप्युद्भवाभवौ ।\nन कुतश्चिद्यतो विष्णुर्जायतेऽतस्तदीक्षणात् ॥\nभावाभावौ न विदुषो यस्माज्जीवो न कश्चन ।\nजायते म्रियते वापि स्वरूपेण कथञ्चन ॥\nअजो नित्योऽविकारश्च जीवः पुरमणन्नपि ॥ इति च ।",
    "1219": "जीवस्यापि स्वतो मरणाभावादुभौ तौ न विजानीतः ।",
    "1220": "एवं नित्यस्य जन्तोर्गुहायां निहितः । ए विष्णौ क्रतुर्यस्य सोऽक्रतुस्तन्निश्चयः । आत्मनः सकाशान्महिमानं महामानम् ।",
    "1221": "ऐश्वर्यादेव आसीनो दूरं व्रजति इत्यादि ।",
    "1222": "-",
    "1223": "-",
    "1224": "-",
    "1225": "-",
    "1301": "आत्मान्तरात्मेति विभुरेक एव द्विधा स्थितः ।\nस विष्णुः परमे वायौ परेभ्योऽप्यृद्धरूपके ॥\nशुभान् पिबति भोगान् स च्छायेव विदुषां प्रभुः ।\nआतपः पापिनां नित्यं ... ... ।",
    "1302": ".... ... मर्यादा विष्णुयाजिनाम् ॥\nसंसारस्य च पारस्थस्स विष्णुर्द्विस्वरूपकः ॥",
    "1303": "-",
    "1304": "-",
    "1305": "-",
    "1306": "-",
    "1307": "-",
    "1308": "-",
    "1309": "-",
    "1310": "-",
    "1311": "देवेभ्य इन्द्रियात्मभ्यो ज्यायांसोऽर्थाभिमानिनः ।\nसोमवित्तपसूर्याप्पा अश्व्ग्नीन्द्रेन्द्रसूनवः ॥\nयमो दक्षश्चेन्द्रियेशास्सुपर्णी वारुणी तथा ।\nउमेति चार्थमानिन्यस्तिस्रो द्विर्द्व्येकदेवताः ॥\nमनोभिमानिनो रुद्रवीन्द्रशेषास्त्रयोऽपि तु ।\nते श्रेष्ठा अर्थमानिभ्यस्तेभ्यो बुद्धिः सरस्वती ॥\nतस्या ब्रह्मा महानात्मा ततोऽव्यक्ताभिधा रमा ।\nतस्यास्तु पुरुषो विष्णुः पूर्णत्वान्नैव तत्समः ॥\nकश्चित् कुतश्चिच्छ्रेष्ठस्तु नास्तीति किमु सा कथा॥ १०-१२ ॥",
    "1312": "-",
    "1313": "तस्माद्वागात्मिका देवीरुमाद्यास्तु शिवादिषु ।\nशिवादीन् ब्रह्मवाय्वोस्तु नियच्छेन्महदात्मनोः ॥\nतौ रमायां परानन्दे तां विष्णौ परमात्मनि ।\nतद्वशत्वेन तद्ध्यानं नियमो नाम नापरः ॥\nकुतस्तु मानुषो देवान्नियच्छेद्विनियामकान् ॥ इति च ॥\nस्वभार्यायाः परत्वं सिद्धमिति महतः परमित्येवोक्तम् ॥ १३ ॥",
    "1314": "-",
    "1315": "-",
    "1316": "-",
    "1317": "-",
    "2101": "तृणु कात्करणे इति धातुः ॥ १ ॥",
    "2102": "-",
    "2103": "इदं गुह्यं ब्रह्म प्रवक्ष्यामि । यथा मरणं प्राप्य जीवो भवति तच्च प्रवक्ष्यामि जीवेश्वरभेदज्ञापनाय । यः कर्मफलभोक्ता सुप्त्यादिमान् स जीवः । यः प्रलयादिषु जीवेषु सुप्तेषु जागर्ति स विष्णुः परं ब्रह्मेत्यर्थः । न हि जीवस्य योन्यादिगमनं ब्रह्म । जीवाद्भेदेन ज्ञातं हि ब्रह्म यथावज्ज्ञातं भवति ।",
    "2104": "-",
    "2105": "जीवस्यान्तिके । न हि स्वस्य स्वयं जीवोऽन्तिके भवति । वस्त्वन्तरस्य हि दूरत्वमन्तिकत्वं वा ॥ ५ ॥",
    "2106": "अम्नामभ्यश्च भूतेभ्यस्तपोनाम्नः शिवादपि ।\nपूर्वं यो जनयामास पूर्वजातं चतुर्मुखम् ॥\nस्वात्मानं च गुहासंस्थं सर्वभूतैः सहाभिभूः ।\nयः पश्यति सदा विष्णुस्स एष हृदि संस्थितः ॥ इति च ॥",
    "2107": "अदनादितिर्विष्णुर्यः प्राणसहितः स्थितः ।\nउत्तमो देवताभ्यश्च सोत्मानं विविधात्मना ॥\nमत्स्यकूर्मादिरूपेण गुहासंस्थमजीजनत् ।\nभूतैस्सह महाविष्णुः परमात्मा युगे युगे ॥ इति च ।",
    "2108": "सर्वज्ञो भगवान् विष्णुररण्योर्गुरुशिष्ययोः ।\nसुभृतः स्तूयते नित्यं जानद्भिः पुरुषोत्तमः ॥ इति च ।\nअर्यते ण आभ्यामित्यरणी ॥ ८ ॥",
    "2109": "-",
    "2110": "यः प्रादुर्भावगो विष्णुर्देहादिषु च संस्थितः ।\nस एव मूलरूपश्च साक्षान्नारायणाभिधः ॥\nमूलरूपश्च यो विष्णुः प्रादुर्भावादिगश्च यः ।\nगुणतस्स्वरूपतो वापि विशेषं योऽत्र पश्यति ॥\nअत्यल्पमपि मृत्वा स तमोऽन्धं यात्यसंशयम् ।\nभेदाभेदविदश्चात्र तमो यान्ति न संशयः ॥ १० ॥",
    "2111": "तथैवावयवानां च गुणानां च परस्परम् ।\nक्रियाणां तेन चैतेषां भेदविच्चोभयं विदः ॥\nयान्त्येवान्धन्तमो नात्र कार्या काचिद्विचारणा ॥ इति च ।",
    "2112": "-",
    "2113": "-",
    "2114": "भेदाभेद एव निषिध्यते न तु भेद इत्याशङ्कां निवर्तयितुं एवं धर्मान् पृथक् पश्यन् इति भगवद्धर्माणामवयवगुणकर्मणां भेददर्शने पृथग् दोषमाह । पर्वतेषु दुर्गे शिखरे वृष्टमधो विधावति । एवं विष्णोर्धर्मान् पृथक् पश्यन्नन्धन्तमो विधावति ॥ १२-१४ ॥",
    "2115": "विजानतो मुनेरात्मा वायुरपि तादृगेव भवति न तु स एव भवति । किम्वन्ये जीवाः ।",
    "2201": "इदं पुरं भगवदधीनमित्यनुष्ठाय । अजस्येदं पुरमिति स्थितिं कृत्वा ।",
    "2202": "नित्यं हीनोऽखिलैर्दोषैस्साररूपो यतो हरिः ।\nहंस इत्युच्यते तस्माद्वायुस्थश्शुचिषत्स्मृतः ॥\nवरसुर्वसुरित्युक्तस्स एवाप्यन्तरिक्षगः ।\nहोता सर्वेन्द्रियादिस्थो वेद्यां पूज्यश्च वेदिषत् ॥\nअत्यन्नश्चातिथिः प्रोक्तो यस्मादन्नं थमुच्यते ।\nस द्रोणकलशे सोमे स्थित उक्तो दुरोणसत् ॥\nनृषु स्थितश्च देवेषु वरेष्वपि स एव तु ।\nऋतरूपे तथा वेदे व्योमाख्यप्रकृतावपि ॥\nव्योतं जगदिदं यस्यां सा व्योम श्रीरुदाहृता ।\nअब्जगोजाद्रिजेष्वेवमास्ते सोऽब्जादिकस्ततः ॥\nतथैवर्तेषु मुक्तेषु गतास्ते विष्णुमित्यृताः ।\nवेदैर्मुख्यतया प्रोक्तः ऋतमित्येव चोच्यते ॥\nबृहत्पूर्णगुणत्वाच्च स एव पुरुषोत्तमः ॥ २ ॥",
    "2203": "-",
    "2204": "-",
    "2205": "न केवलं प्राण एव चेतनानां विधारकः । किन्तु विष्णुं समाश्रित्य प्राणो जीवान् बिभर्त्ययम् । अतो मुख्याश्रयो विष्णुश्चेतनानां स्वतन्त्रतः ॥ ३५ ॥",
    "2206": "-",
    "2207": "-",
    "2208": "-",
    "2209": "अग्निर्यथैको लोकेषु प्रविष्टोऽन्यो न विद्यते ।\nपाकादिकर्ताऽथाप्यस्य देवस्य प्रतिरूपकाः ॥\nरूपं रूपं प्रति ह्येते सन्त्यचेतनवह्नयः ॥ ६९ ॥",
    "2210": "एवं देवो वायुरपि धारकोऽन्यो न विद्यते ।\nरूपं रूपं तथाऽप्यस्य प्रत्यभूत् प्रतिरूपकः ॥\nअचेतनः स्पर्शगम्यो योऽयमेवं जनार्दनः ।\nएकस्स्वतन्त्रो नान्योऽस्ति सर्वजीवान्तरस्थितः ॥\nरूपं रूपं प्रति ह्यस्य प्रतिबिम्बाश्च चेतनाः ।\nबाह्याश्च ते ततो नास्य स्वरूपं ते कथञ्चन ॥\nअनादिप्रतिबिम्बाश्च बभूवुस्ते ह्यनन्तकाः ॥",
    "2211": "सूर्यो यथाऽऽन्तरं चक्षुः प्रतिबिम्बोऽस्य बाह्यकः ।\nबाह्यचक्षुर्गतैर्दोषैरन्तश्चक्षुर्न लिप्यते ॥\nअन्तश्चक्षुर्देवता तु बाह्यचक्षुरचेतनम् ।\nएवं बाह्यस्स्वतन्त्रत्वाज्जीवेभ्यः पुरुषोत्तमः ॥\nअस्वतन्त्रस्य जीवस्य दुःखैर्नैव हि लिप्यते ॥ ११ ॥",
    "2212": "चेतनाभासको जीवः परमश्चेतनो हरिः ॥\nस्वतन्त्रत्वात् स्वतन्त्रो हि नैव दोषेण लिप्यते ॥ इति महाकौर्मे ॥",
    "2213": "आत्मैवेदमग्र आसीत् इत्यादिवदनादित्वापेक्षया ।",
    "2214": "-",
    "2215": "एतदेव भगवद्रूपं परमं सुखम् । ज्ञानिसुखं तु तद्विप्लुण्मात्रम् ।\nब्रह्मादीनां च मुक्तानां सुखं विष्णुसुखस्य तु ।\nप्रतिबिम्बस्तु विप्लुट्को विष्णोरेव परं सुखम् ॥\nसम्यग् भाति न भातीति जानीयां तत्कथं न्वहम् ।\nतत्प्रसादमृते दिव्यमनिर्देश्यं परं सुखम् ॥ इति च महावराहे ॥ १४ ॥",
    "2301": "सर्वोच्चो भगवान् विष्णुर्मूलं भूमिवदस्य तु । जगदाख्यस्य वृक्षस्य शाखा देवास्ततोऽधमाः ॥\nवृक्षमूलं रमादेवी सोऽश्व आशुगतेर्हरिः ।\nतद्व्याप्तत्वात् तदन्नत्वादश्वत्थोऽयं प्रकीर्तितः ॥\nप्रवाहतस्त्वनादिश्च मुख्यतस्त्वमृतो हरिः ।\nमुख्यामृतस्स एवैको जगन्नित्यं प्रवाहतः ॥",
    "2302": "प्राणाख्ये तु हरौ सर्वमेजत्यस्माच्च निस्सृतम् ।\nवज्रवद्भयदं चैव स्वधर्मस्यातिलङ्घने ॥ २ ॥",
    "2303": "-",
    "2304": "-",
    "2305": "जीवे स्थितस्तु भगवान् दृश्यते ज्ञानदृष्टिभिः ।\nआदर्शे मुखवत् सम्यङ् न तथा पितृलोकगः ॥\nततः किञ्चित् स्पष्टतया गान्धर्वे दृश्यते हरिः ।\nअत्यातपे न छायायां यथैवाहनि दृश्यते ॥\nस्पष्टं तथा ब्रह्मलोके दृश्यते पुरुषोत्तमः ॥ इति च ॥ ३-५ ॥",
    "2306": "-",
    "2307": "-",
    "2308": "पुनः इन्द्रियेभ्यः परं मनः इत्यादि देवतानां तारतम्यज्ञानपूर्वकं भगवतः सर्वोत्तमत्वज्ञान एव सर्ववाक्यानां महातात्पर्यमिति ज्ञापयितुम् ।",
    "2309": "प्रादुर्भावानृते विष्णुमिन्द्रियैर्नैव पश्यति ।\nप्रादुर्भावानपि यदा ज्ञानदृष्ट्यैव पश्यति ॥\nतदैव मुच्यते योगी न दुष्टैरिन्द्रियैः क्वचित् ॥ इति च ॥ ९ ॥",
    "2310": "-",
    "2311": "प्रभवाप्ययौ प्रति हि योगः । भगवतस्सकाशात् प्रभवाप्ययौ ॥ ९-११ ॥",
    "2312": "-",
    "2313": "अधिकस्सतोऽयं भगवान् सर्वस्मादपि केशवः ।\nअस्तीति नामकस्तस्माज्ज्ञातव्यस्स तथैव च ॥\nअनाधिक्यं जानतां तु कथं स उपलभ्यते ।\nप्रकृतेः पुरुषाणां च तत्त्वं भावयति स्फुटम् ॥\nतत्त्वभावस्ततो विष्णुस्तत्प्रसादात् तु तस्य हि ।\nआधिक्यं ज्ञायते सत्तः प्रसादश्च तथाविदः ॥\nअनादिकालादाधिक्यं सर्वस्माज्जानतो हरेः ।\nपुनः पुनर्वृद्धिमेति तज्ज्ञानं हि भवे भवे ॥\nयेषामाधिक्यविज्ञानं नैव पूर्वं हरेर्भवेत् ।\nतेषां पश्चाच्च नैव स्यादभिभूतं तु तत् पुनः ॥\nव्यञ्जकाद् व्यक्तिमभ्येति तस्मात् तज्ज्ञानमुत्तमम् ॥ इति च ॥ १२-१३ ॥",
    "2314": "अन्तःकरणकामानां त्यागो व्यक्तिश्चिदात्मानाम् ।\nकामानां तु तदा मुक्तो मृतिं नैवाभियास्यति ॥",
    "2315": "मिथ्याज्ञानग्रन्थिभिस्तु नितरां मुच्यते यदा ।\nतदाऽमृतत्वमेवैति तदर्थं चानुशासनम् ॥ १५ ॥",
    "2316": "-",
    "2317": "शरीरभूतो विष्णोस्तु जीवस्तद्वशगो यतः ।\nअधिष्ठितश्च तेनैव विजानीयात् पृथक् ततः ॥\nस्वाख्याच्छरीराज्जीवात् तु प्रवृहेद् विष्णुमव्ययम् ॥ इति च ॥",
    "2318": "अतः सर्वोत्तमो विष्णुरिति सिद्धम् ॥\nनमो भगवते तस्मै विष्णवे प्रभविष्णवे ।\nयस्याहमाप्त आप्तेभ्यो यो म आप्ततमः सदा ॥"
}