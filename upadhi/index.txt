{
    "data": [
        {
            "i": "101",
            "n": 1,
            "s": "नारायणोऽगण्यगुणनित्यैकनलियाकृतिः । अशेषदोषरहितः प्रीयतां कमलालयः ॥1॥"
        },
        {
            "i": "102",
            "n": 2,
            "s": "अज्ञताऽखिलसंवेत्तुर्घटते न कुतश्चन । उपाधिभेदाद्धटत इति चेत् स स्वभावतः ॥2॥"
        },
        {
            "i": "103",
            "n": 3,
            "s": "अज्ञानतो वा द्वैतस्य सत्यता स्वत एव चेत् । अनवस्थितिरज्ञानहेतौ वाऽन्योन्यसिद्धिता ॥3॥"
        },
        {
            "i": "104",
            "n": 4,
            "s": "चक्रकापत्तिरथवा भेदश्चोपाधितः कुतः । विद्यमानस्य भेदस्य ज्ञापको नैव कारकः ॥4॥"
        },
        {
            "i": "105",
            "n": 5,
            "s": "उपाधिर्दृष्टपूर्वो हि खेऽपि देशान्तरस्य सः । ज्ञापको विद्यमानस्य मूढबुद्धिव्यपेक्षया ॥5॥"
        },
        {
            "i": "106",
            "n": 6,
            "s": "न चेदुपाधिसम्बन्ध एकदेशेऽथ सर्वगः । एकदेशेऽनवस्था स्यात् सर्वगश्चेन्न भेदकः ॥6॥"
        },
        {
            "i": "107",
            "n": 7,
            "s": "सुखदुःखादिभोगश्च स्वरूपैक्ये न भेदतः । दृश्यो ह्युपाधिभेदेऽपि हस्तपादादिगो यथा ॥7॥"
        },
        {
            "i": "108",
            "n": 8,
            "s": "नानादेहगभोगानुसन्धानं योगिनो यथा । न चेद्भोगानुसन्धानं तदिच्छा योगिनः कुतः ॥8॥"
        },
        {
            "i": "109",
            "n": 9,
            "s": "अनुसन्धानरहितदेहबाहुल्यमन्यथा । सिद्धमेव हि तत्पक्षे विशेषो योगिनः कुतः ॥9॥"
        },
        {
            "i": "110",
            "n": 10,
            "s": "सिद्धौ हि कर्मभेदस्य स्यादुपाधिविभिन्नता । तत्सिद्धौ चैव तत्सिद्धिरित्यन्योन्यव्यपाश्रयः ॥10॥"
        },
        {
            "i": "111",
            "n": 11,
            "s": "आत्मस्वभावभेदस्य विदोषत्वेन चाखिलः । प्रत्यक्षादिविरोधाच्च दुष्टः पक्षोऽयमञ्जसा ॥11॥"
        },
        {
            "i": "112",
            "n": 12,
            "s": "चेष्टालिङ्गेन सात्मत्वे परदेहस्य साधिते । अन्यत्वं स्वात्मनस्तस्मात् सर्वैरेवानुभूयते ॥12॥"
        },
        {
            "i": "113",
            "n": 13,
            "s": "अज्ञता चाल्पशक्तित्वं दुःखित्वं स्वल्पकर्तृता । सर्वज्ञतादीशगुणविरुद्धा ह्यनुभूतिगाः ॥13॥"
        },
        {
            "i": "114",
            "n": 14,
            "s": "सार्वज्ञादिगुणा विष्णोः श्रुतिषु प्रतिपादिताः । 'सत्यः सो अस्य महिमे'त्यादिवाक्यान्मृषा न च ॥14॥"
        },
        {
            "i": "115",
            "n": 15,
            "s": "न च वेदोक्तमिथ्यात्वे मानं तन्मानताऽपि न । अतोऽज्ञासम्भवादेव नाधिकार्यैक्यवादिनाम् ॥15॥"
        },
        {
            "i": "116",
            "n": 16,
            "s": "अतो नाज्ञातमिति च विषयो विषयान्तरे । अज्ञाभावात् फलं कस्य योगः शशनृशृङ्गयोः ॥16॥"
        },
        {
            "i": "117",
            "n": 17,
            "s": "दुर्घटत्वं भूषणं चेत् स्यादविद्यात्वमात्मनः । अन्धन्तमोऽप्यलङ्कारो नित्यदुःखं शिरोमणिः ॥17॥"
        },
        {
            "i": "118",
            "n": 18,
            "s": "अतो 'परो मात्रये'ति पूर्वश्रुतिनिदर्शितः । 'अन्यमीश'मिति श्रुत्या भिन्नजीवदृशं गतः ॥ भिन्नत्वेनात्मसादृश्यदो 'यदे'ति श्रुतेः सदा ॥18॥"
        },
        {
            "i": "119",
            "n": 19,
            "s": "मायावादतमोव्याप्तमिति तत्त्वदृशा जगत् । भातं सर्वज्ञसूर्येण प्रीतये श्रीपतेः सदा ॥19॥"
        },
        {
            "i": "120",
            "n": 20,
            "s": "नमोऽमन्दनिजानन्दसान्द्रसुन्दरमूर्तये । इन्दिरापतये नित्यानन्दभोजनदायिने ॥20॥"
        }
    ]
}